
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Mao : geef ons drie jaar de tijd

In een toespraak tot het bestuur van de communistische partij , welke gist eren gepubliceerd is , heeft Mao Tsetoeng , de leider van het communistische China , op 6 Juni verklaard , dat het drie jaar zal duren , voordat een fundamentele verandering ten goede in China's financiële en economische toestand bewerkstelligd is. De huidige internationale toestand is gunstig voor ons , aldus Mao. Het wereld front van vrede en democratie , met de Sowjetunie aan het hoofd , is krachtiger dan het vorig jaar.
De communistische leider gaf toe , dat de nationalisten nog actief zijn op het vasteland als guerrillastrijders en geheime agenten. De «bevrijding» van Tibet en Formosa was nog een «zware taak».
Aangaande de industrie zei Mao , dat het nodig is de verhouding tussen openbare en particuliere ondernemingen te verbeteren en ook die tussen arbeid en kapitaal. «Het denkbeeld van sommige mensen die menen , dat het mogelijk is het kapitalisme spoedig te elimineren en het socialisme in te voeren , is onjuist en niet geschikt voor de situatie in ons land».
Verder verklaarde de Chinese communistenleider nog , dat het volksleger met behoud van de hoofdmacht , dit jaar een deel van zijn manschappen diende te demobiliseren. De gehele communistische partij moest actief werken aan verhoging van het ideologische en politieke peil van kader en partijleden.




