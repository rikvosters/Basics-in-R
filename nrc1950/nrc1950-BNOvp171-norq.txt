
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Scheveningen opende met noviteiten

( Van onze Haagse muziekmedew. )

HET RESIDENTIE-ORKEST onder leiding van Willem van Otterloo viel de eer te beurt de groots opgezette manifestatie , die de titel Holland Festival draagt , te Scheveningen te mogen inleiden.
Het Nederlandse werk , dat terecht ( pro of contra , zoals een tegenwoordig modewoord zegt ) de aandacht trok , was.. Berkshire symphonies « van Jurriaan Andriessen , de begaafde zoon van Hendrik , wiens opera ? Philomela » ons nog te wachten staat. Dat een nog niet vijfentwintigjarige met zoveel bewonderenswaardige kunde op het gebied der instrumentatie zijn gedachten weet te laten klinken is reeds veel. Jurriaan Andriessen lijkt ons ook door goede invallen een geboren componist , doch eerlijk gezegd valt deze symphonie ( waarom eigenlijk symphonies ? ) stilistisch een beetje uit elkaar. Wij prefereren de hechte eenheid van de introductie en het allegro giusto en de sprankelende vondsten van het vivace ( eerste deel en scherzo zou men ook mogen zeggen ) boven de variaties «In memoriam Alban Berg» op een thema uit diens «Lyrische Suite» , ofschoon er juist hier tonen des harten zijn waar te nemen , die tot hoopvolle verwachtingen stemmen. Het motorisch-dynamische element viert hoogtij in de finale , waarin , ook buiten de programmatoelichting om , eenieder de invloed van Strawinsky's fameuze «Sacre» zou hebben kunnen horen.
Kort en goed , een aantrekkelijk werk van een jonge Nederlander , aan een welbekende familie van musici ontsproten.
De uitvoering heeft het werk in het gunstigste daglicht gesteld evenals daarna het geval was met «El Salon Mexico » van Aaron Copland , ofschoon wij hier ondanks alle instrumentale en rhytmische knapheid toch zeker met een stuk van geringere inhoud en «standing » te maken hadden. De impressies uit een derde rangs danshuis zijn in evocatief opzicht net precies te weinig tot kunstwerk geworden , zodat men zich inderdaad in voormeld etablissement aanwezig zou kunnen wanen. ( Een Debussy of Ravel zouden hier zeker wat anders ,
misschien visionnairs van hebben gemaakt ) .
Seymon Goldberg vertolkte het vioolconcert van Beethoven , met de noblesse en de voornaamheid die wij van hem zijn gewend , jammer genoeg ook met iets minder zuiverheid van toongeving Begonnen was met Mozarts symphonie in C-majeur KV 336. waarvan het verrukkelijke andante een voorstudie gelijkt van dat uit de «Jupiter-symphonie».



