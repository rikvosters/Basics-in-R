
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Herziening organisatie voor de uitvoering der sociale verzekering. Zwaartepunt uitvoering bij bedrijfsleven

Bij de Tweede Kamer is het ontwerp van wet ingediend , tot herziening van de organisatie voor de uitvoering der sociale verzekering.
Het vraagstuk is in 1947 in studie genomen door een z.g. gemengde commissie , bestaande uit vertegenwoordigers van de Stichting van de Arbeid en van het departement van Sociale Zaken.
De voorgestelde organisatie voor de uitvoering der sociale verzekering in het rapport van de commissie , heeft tot model gediend van die , welke in het ontwerp van wet is uitgewerkt.
De regering deelt het standpunt van de commissie , dat het zwaartepunt van de uitvoering der sociale verzekering gelegd moet worden in handen van organen van het georganiseerde bedrijfsleven. Zij onderschrijft de opvatting , dat het gewenst is de belanghebbenden zoveel mogelijk bij de uitvoering te betrekken hetgeen , blijkens de ervaring , het best kan geschieden bij een opbouw per bedrijfstak van de uitvoeringsorganisatie.
Deze voorkeur betekent , dat voor de thans bestaande algemene bedrijfsverenigingen in de nieuwe organisatie geen plaats meer is.
Slechts voor een algemene bedrijfsvereniging zal , zolang niet alle werkgevers en verzekerden in de opgerichte vakbedrijfsverenigingen kunnen worden ondergebracht , een plaats moeten worden ingeruimd , doch het naast elkaar functionneren van verschillen de algemene bedrijfsverenigingen zal in de toekomst niet meer mogelijk zijn.
De regering heeft niet geaarzeld ook de uitvoering der ouderdomsverzekering in handen van de bedrijfsverenigingen te leggen.
Zij heeft zich hierbij in het bijzonder laten leiden door de overweging , dat alleen op deze wijze unificatie van de uitvoering kan worden bereikt.
Met het oog op de belangen van die groepen der bevolking , welke niet geacht kunnen worden tot het bedrijfsleven te behoren en die mitsdien niet geacht kunnen worden haar vertegenwoordiging te vinden in de organen van het georganiseerde bedrijfsleven , houdt de voorgestelde regeling de mogelijkheid open om deze groepen bij de oprichting van een bedrijfsvereniging en in het bestuur daarvan te betrekken.
De bedrijfsverenigingen zullen , naast de overkoepelende sociale verzekeringsraad , de uitsluitende dragers der verzekering worden. Dit betekent , dat zij het vrijwillige en particuliere Karakter , dat zij bij de huidige ziekteverzekering bezitten , niet langer zullen behouden , doch meer het karakter krijgen van publiekrechtelijke organen , welke krachtens de wet gezag hebben ten aanzien van de personen , die van rechtswege bij haar zijn aangesloten danwel zijn verzekerd ,


( deel mist )

ken van deze twee soorten bedrijfsverenigingen tot schier eindeloze moeilijkheden aanleiding zou geven. Bij de Tweede Kamer zijn reeds ingediend de wetsontwerpen tot wijziging van de ziektewet en de kinderbijslagwet.
In afzonderlijke wetsontwerpen wordt dan ook voorgesteld de ziekte- en kinderbijslagverzekering te leggen in handen van de nieuwe bedrijfsverenigingen.
Vervolgens zal de uitvoering van de nieuwe ouderdomsverzekering , welke , naar de ondergetekenden hopen , binnen afzienbare tijd haar beslag zal krijgen , reeds aanstonds aan de nieuwe organen dienen te worden toevertrouwd.
Voorts zal de uitvoering van de overige takken van de sociale verzekering geleidelijk aan de nieuwe organen moeten worden opgedragen. Bij het vormen van nieuwe organen en nieuwe administraties zullen - hieraan valt niet te ontkomen - de oude organen moeten verdwijnen.
Ten einde de overgang van de oude naar de nieuwe organisatie zo goed mogelijk te doen verlopen , opent de wet de mogelijkheid , dat de huidige administratieve organen , zulks op aanwijzing van de sociale verzekeringsraad , gedurende een zekere overgangstijd de taak van het centraal administratiekantoor waarnemen.
Aldus wordt bereikt , dat een geleidelijke ontwikkeling van de huidige administratie naar het centraal administratiekantoor wordt verkregen en dubbele parallellopende werkzaamheden in de overgangstijd worden vermeden.


Toelichting op de artikelen

Daar de bepalingen van het onderhavige ontwerp van wet op het punt van de structuur der bedrijfsverenigingen nagenoeg overeenstemmen met de overeenkomstige bepalingen van de werkloosheidswet ,
zullen de meeste bedrijfsverenigingen ingevolge deze wet reeds aanstonds voldoen aan de eisen , welke dit ontwerp stelt. Deze bedrijfsverenigingen zullen dan ook aanstonds erkend kunnen worden als organen voor de uitvoering van de ziekengeld- en de kinderbijslagverzekering.
In verband hiermede gaat het onderhavige ontwerp van wet vergezeld van een tweetal wetsontwerpen ,
welke ertoe strekken de uitvoeringsorganisatie van deze beide wetten aan te passen aan de voorgestelde nieuwe uitvoeringsorganisatie.
Met het oog op de uitvoering der verschillende takken van verzekering door vakbedrijfsverenigingen is het nodig het gehele bedrijfs- en beroepsleven te verdelen in onderdelen , welke een of een aantal overeenkomstige takken van bedrijf en beroep bevatten. Artikel 4 bevat regelen omtrent het erkennen van een vak bedrijfsvereniging.
Er moet rekening worden gehouden net de mogelijkheid , dat - vooral in den beginne - niet voor elk onderdeel van het bedrijfs- en beroepsleven een bedrijfsvereniging in het leven zal of kan worden geroepen. Voorts zal niet uit het oog mogen worden verloren , dat bij die takken van verzekering , welke het gehele volk omvatten , een aantal verzekerden niet bij een bepaald onderdeel van het bedrijfs- en beroepsleven zal kunnen worden ondergebracht. Dit brengt mede de noodzakelijkheid , dat er een rest-orgaan moet zijn , dat al die werkgevers en zelfstandigen , voor wie in een vak bedrijfsvereniging ( nog ) geen plaats is en alle verzekerden , die noch werknemer ,
noch zelfstandige zijn. opvangt. Artikel 5 opent daarom de mogelijkheid tot oprichting van een zogenaamde algemene bedrijfsvereniging.
De nieuwe regeling handhaaft voor de uitvoering der ziekengeld verzekering het instituut van de afdelingskas.
In sommige bedrijfstakken wordt het op prijs gesteld om de administratie van de voor die bedrijfstak geldende voorzieningen in eigen beheer te voeren , welke administratie men dan denkt te combineren met de administratie van nietwettelijke sociale voorzieningen , welke in die bedrijfstak zijn getroffen. De regering is gaarne bereid aan dit verlangen tegemoet te komen.
In verband hiermede wordt in artikel 25 bepaald , dat de bedrijfsverenigingen aan de sociale verzekeringsraad kunnen verzoeken de administratie in eigen beheer uit te voeren. Deze toestemming kan , behoudens met betrekking tot de ouderdomsverzekering.
waarvoor zwaardere eisen zullen moeten gelden , alleen worden geweigerd , indien tegen het voeren van de administratie in eigen beheer overwegende technische of administratieve bezwaren bestaan.
De artikelen 29 t/m 35 bevatten een voorziening inzake schorsing en vernietiging van besluiten ener bedrijfsvereniging wegens strijd met de wet of het algemeen belang.
Het komt de regering gewenst voor , dat de voorzitter van de raad niet als vertegenwoordiger van een der samenstellende delen van deze raad wordt beschouwd.
Mitsdien is ten aanzien van zijn benoeming een afzonderlijke procedure voorgesteld.
In verband met de verantwoordelijkheid van de minister van Sociale Zaken voor de gehele gang van zaken is het gewenst ,
dat de leden van het dagelijks bestuur , die het georganiseerde bedrijfsleven vertegenwoordigen , door de minister worden aangewezen en dat besluiten van belangrijke aard ter kennis van deze minister moeten worden gebracht. Deze besluiten , evenals de besluiten van de besturen of Algemene vergaderingen van de bedrijfsverenigingen , kunnen door de Kroon worden vernietigd.




