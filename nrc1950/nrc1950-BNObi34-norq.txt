
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Bijbellezing geen « openbare vermakelijkheid »


Na de Apeldoornse kantonrechter heeft thans ook de Zutphense arrondissementsrechtbank geoordeeld , dat het houden van een voor het publiek toegankelijke bijbellezing in een particulier huis niet mag worden beschouwd als het organiseren van een openbare vermakelijkheid en dat een veroordeling voor het houden van een dergelijke lezing in strijd is met het achtste hoofdstuk van de Grondwet.
De ambtenaar van het openbaar ministerie mr. E. J. Fledderus was het met deze conclusie niet eens en tekende hoger beroep aan , toen de kantonrechter te Apeldoorn op 14 December van het vorige jaar twee getuigen van Jehova vrij sprak ,
die in October j. 1. in een particulier huis te Barneveld een openbare Bijbellezing hadden gehouden. De Zutphense arrondissementsrechtbank , die de zaak ruim 14 dagen geleden opnieuw behandelde ,
achtte het vonnis juist en sprak Vrijdag de twee verdachten eveneens vrij.
De politie te Barneveld had procesverbaal opgemaakt en mr. Fledderus had een vervolging ingesteld op grond van artikel 20 der algemene politieverordening te Barneveld , krachtens welke «het is verboden zonder vergunning van de burgemeester openbare vermakelijkheden te organiseren. » De rechtbank baseerde de vrijspraak op het achtste hoofdstuk van de Grondwet , met name op artikel 177 , volgens hetwelk «iedere openbare godsdienstoefening binnen gebouwen en besloten plaatsen wordt toegelaten ,
behoudens de nodige maatregelen ter verzekering der openbare orde en rust. »




