
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Een emigratieplan tussen Nederland en Australië

Men overweegt te komen tot een overeenkomst tussen ons land en Australië inzake de emigratie van Nederlanders naar dat land. Een ontwerpovereenkomst is in voorbereiding. Beide regeringen zouden een bijdrage verlenen in de kosten , welke door de emigranten moeten worden gemaakt , alvorens zich in Australië te kunnen vestigen. In de eerste plaats wordt hier gedacht aan de transportkosten.
De voorzitter van de «immigration planning council» van Australië , Sir John Storey , vertoefde een drietal dagen in ons land. Hij had met regeringsvertegenwoordigers en emigratie-deskundigen besprekingen. De mogelijkheden voor emigratie naar Australië werden daarbij uitvoerig bezien. Aan alle aspecten dezer emigratie werd aandacht besteed. Het transport vormt nog altijd een belangrijk vraagstuk , doch de scheepsgelegenheid is reeds enigszins verbeterd.
Australië hoopt het aantal Nederlandse emigranten jaarlijks te vergroten.
Voor het volgend jaar is gedacht aan een aantal van 20.000 en zo mogelijk nog meer , indien de transport mogelijk heden zulks zouden toelaten. Voor 1952 is het aantal Nederlandse emigranten op 30.000 vastgesteld.
Tijdens de besprekingen is opnieuw gebleken , dat Australië gaarne Nederlanders opneemt. In het kader van de grote Australische immigratieplannen beschouwt men ons land als een der voornaamste bronnen , om die plannen te verwezenlijken.




