
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Differentiatie in woninggrootte

ZOALS in het voorgaande artikel is uiteengezet , is 41 pct. van de Nederlandse gezinnen van een gemiddelde grootte , waarvoor een gemiddelde inhoud der woningen van 200m3 is vastgesteld. Zou men nu voor de 50 pct. kleinere gezinnen met een inhoud van gemiddeld 200m3 kunnen volstaan en voor de 10 pct. grotere gezinnen een inhoud van gemiddeld 350m3 nodig achten , dan zou de gemiddelde inhoud der nieuw te bouwen woningen 240m3 zijn. Dit zou op het huidige gemiddelde een besparing van tenminste 10 pct. betekenen en dus een 10 pct. grotere aanbouw mogelijkmaken. Dit wil zeggen , dat de woningvoorraad , die wij ons in 1900 hebben gedacht , reeds in 1950 zou worden bereikt.
Hierin zien wij een belangrijk middel om tot versnelling van de aanbouw te komen. Natuurlijk moet dit op een reële basis geschieden. Dit wil zeggen , dat men niet maar zo moet uitgaan van de resultaten van de volkstelling , doch dat men het gehele vraagstuk van de woningvoorziening in de beschouwingen moet betrekken.
Feit is , dat bij de telling van 1947 24,7 pct. der gezinnen geen kinderen had en 24,8 der gezinnen slechts één kind , en dat dus op een bepaald ogenblik de helft van alle huishoudingen geen behoefte heeft aan een woning van gemiddelde grootte , doch met een aanmerkelijk kleinere kan volstaan. Deze cijfers zijn hoger dan die van de volkstelling van 1930 en zelfs aanmerkelijk hoger dan die van de telling van 1909, terwijl de algemene bevolkingsontwikkeling niet alleen in ons land maar ook in andere landen erop wijst , dat een nog verdergaande vermindering van de gezinsgrootte te verwachten is.
Nu willen de genoemde percentages niet zeggen , dat 24,7 pct. van de gezinnen kinderloos zou blijven en dat in 24,8 pct. der gezinnen slechts één kind zou worden geboren. Neen , deze percentages geven een gemiddelde over de bevolking op een bepaald ogenblik , m. a. w. het aantal kinderen , dat op de tellingsdag in de gezinnen werd aangetroffen. Onder de gezinnen met geen of met één kind bevindt zich een aantal , waar de kinderen het huis reeds hebben verlaten , en ook een aantal jonge , nog groeiende gezinnen. De bevolkingssamenstelling is nu eenmaal dynamisch en regelmatig worden kleine gezinnen groter en grote gezinnen kleiner. Maar ondanks dat bestaat onze bevolking blijvend voor ongeveer de helft uit gezinnen met geen of met één kind.
Dit betekent intussen niet , dat de helft van de nieuwe aanbouw uit woning voor deze gezinsgrootte , dus beneden 200m3 inhoud , zou kunnen bestaan. Er zijn nog verschillende andere factoren , die op de grootte der te bouwen woningen van invloed zijn.
EEN volledige aanpassing van de grootte van de woningen aan de gezin grootte is niet mogelijk , omdat de gezinnen niet stabiel zijn. Een gezin moet in zijn woning levensruimte en ontwikkelingsmogelijkheid kunnen vinden. Dit wil dus zeggen , dat een zekere gezinsuitbreiding mogelijk moet zijn zonder dat het gezin onmiddellijk behoeft te verhuizen. Zorgt men hier niet voor , dan ontstaan toestanden als in Zweden , waar de te kleine woningen een belemmering voor een normale bevolkingsgroei zijn gebleken. Op het platteland is eveneens aanpassing bezwaarlijk , omdat daar een gezin vele jaren in dezelfde woning pleegt te blijven en verhuizingen veel minder voorkomen dan in de steden. Daar is het dus gewenst , de woningen zo groot te bouwen , dat een gezin van redelijke omvang daarin voldoende huisvesting kan vinden.
In de steden echter waar veelvuldiger wordt verhuisd , is een zekere mate van aanpassing mogelijk , zodat het kleine gezin een kleine woning , het grote gezin een grote , en het opnieuw klein geworden gezin wederom een kleine woning kan verkrijgen.
Natuurlijk zal steeds een zeker percentage grotere woningen nodig zijn , zulks in verband met hogere wooneisen ,
die een gevolg zijn van een hoger welvaartspeil van een deel der bevolking. Maar ook hier moet niet worden voorbijgezien ; dat er ten aanzien van het woningtype een steeds grotere nivellering plaats heeft ; dat de gemiddelde arbeiderswoning en de middenstandswoning elkaar steeds dichter naderen ; dat grote huizen in verband met het tekort aan huishoudelijke hulp steeds minder gevraagd worden en dat ook beter gesitueerde kleine gezinnen de voorkeur gaan geven aan een beknopte woning , mits geriefelijk ingericht en van moderne gemakken voorzien.


( einde mist )



