
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : De Matthaus-Passion te Amsterdam

Van Beinums streven zet door

( Van onze Amsterdamse muziek medewerkster )

Sinds de vrede wordt de Amsterdamse uitvoering van de Matthaus-Passion door Toonkunst gedirigeerd door van Beinum , en hoewel er ieder jaar meer aanzetten merkbaar zijn geweest tot een vernieuwde ,
d.w.z. niet door sleur verstarde opvatting , was het resultaat verleden jaar nog weinig bevredigend. Alles was nog te veel bij het oude gebleven en dat oude had geen inhoud meer. Het was zeer begrijpelijk dat de noodzakelijke vernieuwing zomaar niet ineens kon doorbreken , want er moest veel uitgewist worden dat zich hardnekkig in het muzikale geheugen had vastgezet en er moest helemaal opnieuw en van binnen uit geluisterd worden. Maar nu heeft dan eindelijk - welk een opluchting voor wie er lang op gewacht hebben ! - de uitvoering van de Matthaus-Passion weer het accent van waarachtigheid gekregen zonder welke zij een onding is. Het moet lang geleden zijn dat Amsterdam dit beleefd heeft , want na Mengelbergs zilveren jubileum in 1920 , toen bij hem de virtuoos reeds in de plaats gekomen was van de levende musicus , was zijn Matthaus-Passion al niet meer aanvaardbaar voor wie door de schijn heen keek.


( deel mist )

van Christus op dwaalwegen wordt geleid. Van Beinum is er nu in geslaagd dit drama tot een levende , werkelijke gebeurtenis te maken. Dat is de grote winst van deze uitvoering.
Dat er toch nog gedeelten zijn die om verdere herziening vragen , spreekt vanzelf. Er hangt natuurlijk heel veel af van de solisten. Ik heb wel eens gedacht , dat van Beinum nooit tot een gelukkig resultaat zou komen , als hij niet zijn solisten-groep radicaal vernieuwde. Nu echter was er zoveel hoopgevends in alle partijen te horen ,
dat het mij mogelijk schijnt voor de dirigent om stap voor stap zijn solist en ertoe te brengen alle zangersroutine opzij te zetten. Op zijn orkest heeft hij reeds zijn intenties ten volle kunnen overbrengen : men hoorde tientallen merkwaardige expressiviteit en , waar gewoonlijk maar overheen gespeeld wordt en die toch voor Bach , als uitdrukking van zijn intense gevoeligheid voor deze tekst , veel betekend moeten hebben. Maar niet alleen het orkest , ook het koor heeft prachtig gereageerd. Laat ik beginnen met te zeggen dat het Toonkunst-koor sinds vele jaren niet zo mooi van kwaliteit is geweest. Hiervan heeft de heer Cleuver alle eer. De sonoriteit echter is niet het voornaamste waar het hier om gaat. Het belangrijkste is de natuurlijke bewogenheid , de afwezigheid van starre ingestudeerdheid.
Verleden jaar was het aan de koralen merkbaar dat van Beinum gezocht had naar een eenvoudige voordracht , vrij van koorzang-maniertjes : maar de grote koren van begin , midden en slot waren toen nog onbelangrijk , zonder accent van echtheid. Hoe mooi daarentegen vormden zij nu het kader van het grote geheel. Zeer dramatisch ,
steeds uitlopend op een hevig stringendo ( niet bij alle even terecht , naar mijn mening ) waren de koren der Joden. Naar gelang van wat één uit de massa ( de solist ) naar voren heeft gebracht , geloof ik dat de koralen toch gedifferentieerder kunnen zijn dan van Beinum ze dirigeerde. Het ene behandelt schuld , het andere  dank enz.
en de uitdrukking daarvan kan , lijkt mij , ook bij een menigte genuanceerd van intonatie zijn.
Psychologisch moet dit gedeelte van het werk , evenals de partijen der solisten , nog een verduidelijking kunnen ondergaan.
De rollen van Christus en de Evangelist zijn natuurlijk de moeilijkste. Het is jammer dat Pears , die als operazanger zich in het verhaal dat hij te doen heeft goed kan indenken , zijn orgaan niet mee heeft. Voor deze epiek zou een ruiger geluid beter passen - er is zoveel binnenkamerse beschaving in Pears' manier van zingen. Maar bestaat de ware tenor hiervoor op het ogenblik ? Wanneer Pears en Ernst Heiliger - die bijzonder mooi de tenor aria's gezongen heeft - van plaats zouden verwisselen , zou de moeilijkheid nog niet opgelost zijn , want ook Hafliger ontbreekt het , naar 't mij toeschijnt ,
aan de nodige spontaneïteit van dictie.
Bij Bogtman mis ik niet de eenvoud , hij zingt de Christus-partij zonder mooidoenerij , maar ik mis variëring in de stemmingen. Ik geloof dat ik het al eerder gezegd heb , hij zou moeten afzien van zijn verlangen naar altijddurende welluidendheid. Er is menige plaats in het reciet van Matthaus waar Christus vermoeid is , wat kortaf , bitter zelfs ( jegens de slapende leerlingen ) . Hij is zeer verlaten , planeert niet als een god boven de dingen , gelijk Bogtman ons wil doen geloven , maar heeft als mens zwaar te lijden Dit alles moet in de grootst mogelijke variatie van timbre tot uitdrukking komen.
Jo Vincent , hoewel neigend tot traagheid in het tempo , heeft met een zuivere kinderlijkheid iets heel ontroerends aan haar aria's gegeven. Een uitzondering moet ik maken voor « Blute nur » Hier is een heel andere expressie vereist. Een hart dat bloedt om het onrecht de geliefde aangedaan ,  vindt andere accenten dan deze serene van Jo Vincent. Een syncope als die in de melodie van « Blute nur » betekent voor ons die twee eeuwen later leven niets ,
maar voor Bach heeft zij zeker een smachten uitgedrukt , even goed als die figuur met de twee afgenomen noten in de orkestpartij.
Annie Woud , haar zwaar geluid tot een lichte warmte intomend , was bijna steeds heel mooi van stemming. Misschien is haar volgehouden pianissimo in de aria « Können Thränen » wat geforceerd ,
aangezien Bach in de grote sprongen van de slotphrase de dramatiek niet vermijdt. De bas-aria's zijn gezongen door Ravelli en de kleine bas-partijen door Leo Rommerts , die van zijn personages een zekere typering wist te geven ,
hetgeen lang niet gemakkelijk is.
Alles tezamen genomen is de vernieuwing in de opvatting der Matthaus-passion , de uiting van het menselijk-levende dus , zeer hoopgevend aanwezig geweest en met vreugde kan de voltooiing der vernieuwing voor het volgend jaar tegemoet gezien worden.




