
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Voorwaarden voor wapenleveranties aan het Midden-Oosten. Waarschuwing tegen Aggressie

De regeringen van het Verenigd Koninkrijk , Frankrijk en de Verenigde Staten , die op de jongste vergadering van de ministers van buitenlandse zaken te Londen de gelegenheid hebben gehad sommige kwesties , die verband houden met de vrede en de stabiliteit van de Arabische staten en van de staat Israël , te behandelen , en in het bijzonder het vraagstuk van het zenden van wapens en oorlogsmaterieel aan deze landen , hebben besloten de volgende verklaringen bekend te maken :
1 ) 	De drie regeringen erkennen , dat de Arabische staten en Israël hun strijdkrachten op een zeker peil moeten houden om hun binnenlandse veiligheid en hun verdediging te verzekeren en om hen in staat te stellen hun rol te vervullen bij de verdediging van het gehele gebied.
Ieder verzoek om wapens en oorlogsmaterieel zal in het licht van deze principes in overweging worden genomen. De drie regeringen brengen dan ook de bewoordingen in herinnering van de verklaring ,
welke hun vertegenwoordigers bij de Veiligheidsraad op 4 Augustus 1949 hebben afgelegd , in welke verklaring zij zich kanten tegen een bewapeningswedloop tussen de Arabische staten en Israël.
2 ) 	De drie regeringen verklaren van alle staten , die thans van wapenleveranties profiteren , de verzekering te hebben gekregen , dat de staat , die de wapens koopt , er niet aan denkt om een andere staat aan te vallen. Gelijksoortige waarborgen zullen ook aan de andere landen in het betrokken gebied worden gevraagd.
3 ) 	De drie regeringen nemen deze gelegenheid te baat om uiting te geven aan hun grote belangstelling in die aangelegenheid en aan de wens mede te werk en aan het herstel en de handhaving van de vrede en de stabiliteit in dit gebied , en bovendien aan hun onwrikbaar verzet tegen alle gebruik van geweld of elke bedreiging met geweld door de staten van dit gebied. Indien de drie regeringen mochten vaststellen , dat een van die staten zich zou gereed maken om grenzen of wapenstilstandsovereenkomst en te schenden , zouden zij niet aarzelen , overeenkomstig hun verplichtingen als lid van de Verenigde Naties , op te treden binnen en buiten het kader van de Ver. Naties om een dergelijke schending te voorkomen.






