
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Concerten in Den Haag

( Van onze Haagse muziek medewerker )

«Excelsior » , onder leiding van dr. Anthon van der Horst , heeft wederom de traditionele uitvoering van de Matthaeus-Passion gegeven. De materie-Bach zal wel tot in lengte van dagen een bijkans onoplosbaar probleem blijven wat de uitvoeringspractijk aangaat. Voor ons gevoel is de Bach van Van der Horst de schoonste ,
edelste en diepste die wij kennen.
De kwestie omtrent het orgel daargelaten en enige minder gelukkige passages van het begeleidende Residentie-orkest ,
stond de uitvoering op zeer hoog peil , als gewoonlijk. De klassieke interpreten Louis van Tulder en Willem Ravelli ,
Erna Sporenberg , Annie Hermes , John van Resteren ( misschien iets minder ) en de kleinere partijen voldeden zeer. Een aandachtig gehoor heeft Bachs meesterwerk in zich opgenomen.
Frans Vroons kwam met twee cyclische groepen voor de dag : «Dichter liebe» van Schumann en « Labonne chanson » van Fauré. Misschien heeft hij zich bij Schumann bewust enige restricties opgelegd om vooral niet te pathetisch te schijnen.
Vocaliter behoeven wij niet over de concertgever te schrijven , want wel een ieder zal op dit gebied hem als uitzonderlijke figuur waarderen. De verdieping in de teksten , die wij in de eerste groep enigszins misten , was aanmerkelijk meer aanwezig in Fauré-Verlaine. Ook hier konden wij Rudolf van Veen als kundig begeleider van harte waarderen. Hij is een musicus pur sang , die alleen nog wat meer reliëf aan zijn accompagnementen zou mogen geven. Intussen kwam Vroons bij Fauré tot enige hoogtepunten. Zijn sentiment en intelligentie op dit gebied bewezen wat een belangrijk , zij het nog niet volleerd liederenzanger hij is. Als toegift het grandioos gezongen «Air de la fleur » uit Carmen.




