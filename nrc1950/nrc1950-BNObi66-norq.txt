
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Gemeenteraad van Rotterdam. Onderhandelingen over een bestemming van het skelet van de Amsterdamse Bank. De H.B.S. Libanonstraat wordt toch Lyceum

Met gemeentebestuur , noch enige gemeentelijke dienst treft enige blaam , ten aanzien van wat er daar aan de Coolsingel is gebeurd met het gebouw van de Amsterdamse bank , dat niet verder is afgebouwd dan het betonskelet , om welk skelet nu een muurtje is gebouwd.
Dit hebben wethouder Meertens ( arb. ) en de voorzitter als om strijd verklaard op de interpellatie van het a.r.
raadslid Oudkerk , over dit geval. Dat uit deze ontkenning van schuld de conclusie zal mogen worden getrokken , dat tot de leiding van de Amsterdamse bank wél enig verwijt zou mogen worden gericht ,
is onjuist , zo verklaarden beiden op een vraag van de heer Beerman ( c.h. ) , die in tweede termijn met enkele andere raadsleden zich in de discussie mengde. Overigens lopen er op het moment onderhandelingen met een serieuze gegadigde , die wellicht tot een oplossing kunnen leiden. Maar een beslissing moet in alle rust genomen worden.
Vandaar dat de sluier , die over deze enigszins geheimzinnige mededeling gespreid ligt , niet werd opgeheven.
Of met een zeker percentage zekerheid kan worden gezegd , dat deze onderhandelingen slagen zullen , is uit het debat evenmin gebleken. Men zou zelfs kunnen aanvoeren dat enige twijfel gerechtvaardigd is , als men in aanmerking neemt , dat de voorzitter de mogelijkheid openhoudt om bij de regering er op aan te dringen , dat ze de bijbank van de Nederlandse bank naar de Coolsingel zou dirigeren. Er is ondanks de interpellatie-Oudkerk , waarbij van alles en nog wat overhoop gehaald werd , nog één kwestie niet volkomen opgehelderd. En het leek wel , of iedereen , de interpellant ,
de leden van het college , en de leden van de raad , die in tweede termijn aan het woord kwamen , deze vraag omzeilde. Toen de fusie tussen Amsterdamse bank en Incassobank een feit was en de besturen der beide banken gingen overleggen met de Dienst van stadsontwikkeling ,
was het toen niet het ogenblik voor die dienst geweest , om aan de ene bank , die niet verder ging bouwen ,
scherpe voorwaarden te stellen ? Of wilde die Dienst helemaal geen bank aan de Coolsingel , zoals de heer Oudkerk veronderstelde. De wethouder en de voorzitter kon men toegeven met de heer Beerman ( c.h. ) dat er met grote gebouwen tengevolge van veranderde omstandigheden wel eens meer wat aan de hand is geweest. Men denke maar aan de Technische hogeschool te Delft ,
aan het Academisch ziekenhuis te Leiden.
Na de vorige oorlog echter was de woningnood nog niet zo nijpend als nu en dus was het toen ook niet zo gemakkelijk als thans , om ietwat demagogisch te spreken van 200 woningen , die men van het geld aan de Amsterdamse bank besteed -1 1/2, millioen zei de één en 2 millioen de ander - van het materiaal en de werkkracht , die het skelet heeft gevergd , had kunnen bouwen.
Uit den treure is al herhaald , dat het niet geoorloofd is om materiaal uit de sector van de bedrijfsbouw over te hevelen naar de woningbouw. Welke verhouding bestaat er nu ten aanzien van de grond tussen gemeente en bank ? ,
was een van de vragen , die zeer uitvoerig is beantwoord. De grond ter waarde van ongeveer 1/2 millioen is aan de bouwende onderneming voorlopig in gebruik gegeven , zoals dat bijna immer geschiedt. De laatste vergoedt daarvoor 4 pct. rente of ongeveer  f  20.000. De definitieve verkoop heeft nog niet plaats gehad. Vandaar een enigszins ingewikkelde juridische figuur , waarover de geleerden het niet eens zijn. De voorzitter is van oordeel , dat het niet aangaat , die verhouding te baseren op art. 659 B.W. ,
hij zoekt het in art. 1603 en daarom ligt z.i. die verhouding het dichtst bij een huurovereenkomst. Tegen welke mening die andere scherpzinnige jurist mr. Nelemans ( c.h. ) op kwam. De communistische sprekers , de heren Goudkuil en Van Halm opperden verschillende mogelijkheden ,
de heer Spronkers ( arb. ) meende , dat de diepere oorzaak van het geval moet worden gezocht in het feit ,
dat de banken nog niet genationaliseerd zijn. De voorzitter ging terug tot de verwarring , ontstaan door de maatregelen van de opperbevelhebber van de land en zeemacht in 1940, welke maatregelen dwars het staatsrecht en het burgerlijk recht doorkruisten : de wethouder deed zorgvuldig de historie uit de doeken : 27 Januari 1948, indiening van het bouwplan van de Amsterdamse bank , die een herbouwplicht had , heivergunning op 22 Juni 1946 en bouwvergunning op 13 Juli 1947. In de loop van 1947 is het stadsplan gewijzigd en heeft de Amsterdamse bank meegewerkt aan een wijziging van de rooilijn Van grote betekenis is dit alles echter niet , als inderdaad binnen afzienbare tijd een nieuwe bestemming voor het grote pand is gevonden. Men mag verwachten , dat de man , die onder de roos genoemd wordt , zeker zal doen wat hij kan om tot een oplossing te geraken van dit voor de herbouw der stad zo ontmoedigende verschijnsel :


Legt een fractie zich vast in de commissies ?


Natuurlijk gaat het lyceum plan voor de 2e HBS aan de Libanonstraat er door. De heer Wilschut ( a.r. ) die soortgelijke vragen over dit voorstel stelde ,
als de N.R.C. onder haar bericht er over heeft geplaatst , slaakte de verzuchting : de commissie voor het onderwijs heeft er haar fiat op gegeven en dus is er niets meer aan te doen. Een merkwaardige uitspraak voor een raadslid. Waartoe dan nog een openbare behandeling in de zitting van de gemeenteraad ? vraagt men zich af. De heer Wilschut vond het met ons een ongebruikelijke manier - om geen ander woord te bezigen - naar de adviezen van de instanties , die het niet met de denkbeelden van de directeur , die de wethouder tot de zijne heeft gemaakt , eens zijn , alleen te verwijzen en er met geen woord van te reppen , hoe afwijzend die waren.
Sprekers sterkste argument was wel , dat er hier maar weer een incidentele beslissing omtrent een schooltype in een bepaalde wijk van de stad wordt genomen ,
zonder dat de spreidingscommissie , gehoord is. Wethouder v.d. Vlerk ( arb. ) gaf in zijn antwoord nu wel een overzicht van zijn plannen , waarbij hij zoals gebruikelijk bij deze wethouder , alweer met een nieuwe idee kwam , om n.l. van één de 3 H.B.S.«en op de rechter-oever een Daltonschool te maken , maar de a.r. woordvoerder was van mening , dat dit alles in de toelichting op het voorstel had behoren te staan. Men mag dit beamen , de voorstellen , zoals de pers die ontvangt , tegelijk met de raadsleden dienen tegelijkertijd om de burgerij voor te lichten.
Het argument uit het voorstel , dat de afstand uit Kralingen naar het gymnasium voor jonge kinderen te groot is ,
behandelde de heer Wilschut enigszins raillerend : een gymnasium is geen kleuterschool.
Als men ziet , welke afstanden op het platteland de jeugd moet afleggen om M.O. te genieten dan is zulk een argument voor de stad niet anders dan belachelijk. De wethouder gaf toe ,
dat dit dan ook beter uit de toelichting had weggelaten kunnen zijn Elke wijk zou op deze manier zijn eigen inrichting voor de een of andere soort voortgezet onderwijs kunnen vragen , aldus de heer Wilschut , straks komen Vreewijk en Spangen ook. Wethouder v.d.
Vlerk ( arb. ) beweerde nog , dat alleen op het blote voorstel om van de 2e HBS een lyceum te maken het aantal aanvragen van nieuwe leerlingen was gestegen van 31 tot 82. Het kenmerkende van een lyceum is , dat de keuze van de richting die de leerling zal inslaan ,
wordt verschoven. Niemand zal er dus het volgende jaar op letten , hoeveel van de 82, gesteld , dat ze worden toegelaten - naar klassiek onderwijs zullen dorsten.
Waarom juist deze poging gedaan met de zwakstbezette school vroeg de interpellant , die zelf in een bestuur van een bijzondere school zit , wij zoeken daarvoor de bestbevolkte scholen uit.
Zoals gezegd , volgens de slechte gewoonte van deze tijd waren in de commissie de neuzen al geteld en de fracties volgden volgzaam datgene waarop hun vertrouwensman of vrouw in de commissies zich hadden vast gelegd. Een evenredige vertegenwoordiging , waarmee de democratie allerminst is gediend.
Van de rest van de agenda , vermelden we de voorstellen tot het aangaan van twee onderhandse geldleningen van resp. één en veertig milloen ; grondaankoop in Ouddorp , voor eenvoudig kampleven , wijzigingen en vaststelling van uitbreidingsplannen en ondergeschikte veranderingen van enkele verordeningen.




