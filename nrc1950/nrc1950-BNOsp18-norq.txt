
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Roeien. De wedstrijden van de Koninklijke. Prachtige ploegen van Triton domineren

Geen vlaggen ( alleen die van de Koninklijke en van de Ned. Roeibond halfstok ) , geen muziek , geen feestelijk gedoe en luidruchtigheid als anders steeds , doch rouw om de man , die 61 jarenlang de leider van deze wedstrijden was en die tot het totstandkomen van deze unieke baan de stoot gaf.
Zo stonden deze wedstrijden in het teken van de rouw om dr. Meurer.


Goede tijd van Triton's oude vier

Afgezien daarvan waren ook de inschrijvingen kwantitatief en kwalitatief beneden het peil , zelfs van de eerste naoorlogse jaren en dat niet alleen , omdat de ploegen van Nereus alle terug werden getrokken , in verband met de dood van de ere-voorzitter , en omdat de grote ploegen van Njord , in verband met de lustrumfeesten te Leiden , ontbraken. Maar ook onder de burgerclubs is een achteruitgang , de algemene klacht is , dat er door de jonge mannen te hard gewerkt moet worden om zich vrij te kunnen maken voor de langdurige en tijdrovende training.
In elk geval waren , al pikten burgerclubs hier en daar een graantje mee , ondanks het ontbreken van Njord en Nereus ( ook Aegier was niet van de partij ) , de studenten in de belangrijkste nummers superieur.
Speciaal met Triton was dat het geval , zodat Triton beslag legde op de jubileum-beker , de door dr. Meurer gestichte prijs voor de vereniging , die in de senior-nummers de beste resultaten behaalde.
De Stichtse studenten wonnen de oude vier , zowel gestuurd als zonder stuurman , de oude twee , de vier zonder en in al deze nummers kwam Triton uit met prima ploegen..
Vooral de oude ( gestuurde vier ) deed het best. Geweldig goed is het vasthouden van het volle water tot het blad er uit komt , keurig het rhythme en de lange ,
haal , en aan kracht en dash geen gebrek. De tijd van de oude vier , Zaterdag met de wind schuin mee ( Zondag was deze gedraaid en schuin tegen !) behaald n.l.
6.58	4/5, was prima. Beneden de 7 blijven betekent eerste klasse roeien !
Maar ook de vier zonder - de overige 4 uit de oude acht ! - was uitstekend , met zeer verzorgd sturen. Het was een lust voor het oog , dit prachtige regelmatige glijden. Laga had twee beste jonge viertjes en legde beslag op de jonge 4b en de overnaadse 4 en boekte de grootste triompf in het hoofdnummer , de jonge Rb. die met overmacht werd gewonnen.
Willem III heeft van de burger clubs uitgeblonken. Neumeier had Stolk in de oude skif , na hem R00 meter opgejaagd te hebben , volkomen dood geroeid. Hij bleek in goede vorm , zodat hij zijn geluk in Henley gaat proberen in single sculling.
Zeer goed roeide Willem III 's lichte vier , die dan ook met overmacht won en ons geschikt lijkt voor de ongestuurde boot. Zowaar boekte R. I. C. zijn eerste zege in een gladde boot , n.l. in de jonge 4a , een aardig ploegje dat meer van zich zal laten horen.
Ook het Nijmeegse Phocas maakte enkele goede beurten al drong het nog niet tot de prijzen door.
Bij de dames won de Hoop met een prima acht het hoofdnummer , de oude acht , en Spaarne won de jonge acht.
Er was gisteren door het schitterende weer veel publiek , dat genoten heeft van aardige races en bovenal van een heerlijke zomerse dag in een kostelijke omgeving.




