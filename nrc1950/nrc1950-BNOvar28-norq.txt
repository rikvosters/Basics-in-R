
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : BEKNOPT VERSLAG TWEEDE KAMER. Financiering publiekrechtelijke lichamen aangenomen.


( Vergadering van Woensdag , geopend te 13 uur ; voorzitter dr. L. G. Kortenhorst. ) Zonder stemming en zonder discussie worden doorgenomen de wetsontwerpen tot naturalisatie van M.H.Berger en 20 anderen ; van O.Baruch en 19 anderen ;
van A.A.J. Adriaensen en 19 anderen ; van P.J.Aerts en 21 anderen.
Voortgezet wordt de beraadslaging over het w.o. financiering wederopbouw publiekrechtelijke lichamen.
De beraadslaging over art.12 wordt heropend. Mr. de Haas ( kath. ) zegt ook van mening te zijn , dat de wijziging van de w.m.o. bij art.18 van dit ontwerp staatsrechtelijk niet juist is. In verband daarmede dient hij een amendement in ,
dat beoogt de wijziging van art.93 van de w.m.o. slechts van toepassing te verklaren op het in behandeling zijnde ontwerp.
Daartoe dient een gedeelte van art.18 verschoven te worden naar art.12.
De beraadslaging wordt geschorst.
Voor kennisgeving wordt aangenomen de conclusie van het verslag der commissie voor de rijksuitgaven omtrent de rekeningen van ontvangst en uitgaaf der 3 pc te geldlening '47.


Staatssecretarissen

Aan de orde is het w.o. nadere voorzieningen in verband met de invoering van de ambten van minister zonder portefeuille en van staatssecretaris.
Mr. Tilanus ( c.h. ) betoogt , dat dit ontwerp scherp aan de tekst van de grondwet getoetst dient te worden. In verband daarmee vraagt spr. wat in de artikelen 1 en 2 bedoeld wordt met de bevoegdheden en verplichtingen , die in het algemeen « ( 1 ) en - in het bijzonder »
( 2 ) 	zijn verleend aan de ministers en dus nu mede toekomen aan de beide nieuwe functionarissen. Wat is het verschil ?
Overigens is het spreker niet duidelijk hoe bevoegdheden , die door een wet aan de minister zijn opgedragen , kunnen worden overgedragen. De minister moet in dergelijke gevallen immers de verantwoordelijkheid blijven dragen.
Mr. Terpstra ( a.r. ) vreest , dat de regering het instituut van staatssecretaris niet voldoende buiten de ambtelijke sfeer houdt ; enkele benoemingen geven aanleiding tot deze vrees. Spr. vraagt wat precies de externe bevoegdheden van de staatssecretaris zijn. Het is van belang te weten of de staatssecretaris , die als minister optreedt ook werkelijk in die gevallen de bevoegdheid van de minister heeft. Het is toch niet juist , te zeggen ,
dat de grondwet steeds deze bevoegdheid toelaat.
Spr. legt er de nadruk op. dat alle vaagheid hier vermeden dient te worden.
Hij kan zich niet onttrekken aan het gevoel , dat de regering de koers niet kan vinden.
Jhr. mr. van der Goes van Naters ( arb. ) merkt op. dat de practijk tot nu toe enige halfslachtigheid heeft te zien gegeven Onjuist is het Hat zoveel ambtenaren staatssecretaris zijn geworden. Deze functionarissen dienen direct bij de kabinetsformatie benoemd te worden ;
zo dienen zij ook te vertrekken als een kabinet vertrekt. Ten onrechte spreekt de regering dan ook van « ondergeschiktheid »
van de staatssecretaris aan de minister.
De positie van de staatssecretaris na zijn aftreden en van zijn gezin na zijn overlijden , is nog niet bevredigend geregeld.
De minister van binnenlandse zaken , mr. Teulings , betoogt , dat het verschil tussen de artikelen 1 en 2 gezocht moet worden in de opmerking , dat in art.
1 ook ? onze ministers zonder portefeuille « worden genoemd.
Wat de taakomschrijving van de staatssecretarissen aangaat , behoort inderdaad één lijn aangehouden te worden. Het kwam de regering het meest juist voor deze omschrijving aan de ministers over te laten , binnen het kader van de grondwet.
Spr. gelooft , dat moeilijkheden en misvattingen niet zullen optreden , indien de in dit ontwerp omschreven procedure eenmaal is ingeburgerd.
Wat de financiële positie van de staatssecretaris aangaat , zegt spr. dat de kwestie van het weduwenpensioen stellig de aandacht verdient van de staatscommissie-van Poelje. Hier is geen sprake van onderwaardering van het ambt van staatssecretaris.
De minister-president , dr. Drees , zegt met betrekking tot het verwijt van verambtelijking dat de regering zich er van bewust is , dat de staatssecretaris geen ambtenaar is. Hij zal ongetwijfeld aftreden , als de minister aftreedt en het zal ook de gelukkigste vorm zijn de staatssecretarissen te doen optreden en aftreden tegelijk met het kabinet ; niettemin moeten tussentijdse benoemingen mogelijk blijven.
Spr. acht het geen groot bezwaar , dat een staatssecretaris ook uit de ambtelijke kring » kan komen. Dit is immers met ministers eveneens het geval. Het is veelal de bedoeling een deskundige voor een bepaald onderdeel te verkrijgen ;
daarnaast moet de betrokkene zich bewust zijn van zijn volledige verantwoordelijkheid voor het beleid.
Bovendien de ambtenaren onder hen , die de nieuwe functie hebben gekregen , zijn vrijwel geen van allen echte ambtenaren in de normale zin van het woord geweest.
Spr. geeft toe , dat de term ? ondergeschikt « in dit verband niet gelukkig gekozen is.
Bij de behandeling van de artikelen vraagt jhr mr. Van der Goes van Naters ( arb. ) of ook vrouwen tot staatssecretaris benoemd kunnen worden.
De vraag wordt bevestigend door de minister-president beantwoord Het ontwerp wordt zonder stemming aangenomen.


D.U.W. in Scheveningen

Aan de orde is het w.o. wijziging van hfdst. BA der rijksbegroting '49 ( Wederhouw ) De heer Gort zak ( comm. ) kon zich er niet mee verenigen , dat het herstel van de Scheveningse bosjes wordt uitgevoerd door D.U.W.-arbeiders.
De minister van Wederopbouw en Volkshuisvestiging , mr. In 't Veld wil graag toestemmen , dat in het geval van de Scheveningse bosjes twijfel mogelijk is. Overigens moet het gemeentebestuur hier in eerste instantie zelf. beslissen. Van aandrang van het rijk is geen sprake , omdat de gemeente pas ,
als ze tot de conclusie is gekomen , dat bet werk niet normaal kan worden uitgevoerd , aan het rijk verzoekt het in D.U.W.-verband te mogen uitvoeren. Indien dwang zou zijn toegepast , zou dit absoluut af te keuren zijn.
Nare-en dupliek wordt het ontwerp zonder stemming aangenomen.


Voorlopig uit een impasse

Voortgezet wordt de beraadslaging over het w.o. financiering wederopbouw publiekrechtelijke lichamen.
De minister van financiën , prof. mr.
Lieftinck zegt zijn bezwaren tegen het standpunt van een groot deel der Kamer te willen laten vallen. Het gevolg daarvan zal zijn dat binnenkort een novelle moet worden ingediend tot wijziging van de w.m.o.
Spr. dient een voorstel tot wijziging van de art. 12 en 18 van het behandelde ontwerp in en spreekt de hoop uit , dat de kamer leden met deze wijziging thans accoord kunnen gaan.
Mr. de Haas ( kath. ) trekt zijn amendement in.
De heer Hoogcarspel ( comm. ) zegt bezwaar te hebben tegen deze gang van zaken , omdat de kamer zich hier vastlegt op de novelle , die de minister gaat indienen.
Prof. mr. Gerbrandy ( a.r. ) dankt de minister voor het feit , dat hij structureel aan de wensen van de Kamer is tegemoet gekomen. Spr. is van mening ,
dat de kamer vrij blijft t.a.v. de novelle op de w.m.o.
Art.12 wordt zonder stemming aangenomen , met aantekening , dat de heer Hoogcarspel geacht wil worden te hebben tegen gestemd.
Mr. Ten Hagen ( arb. ) trekt een aanvankelijk op art.18 ingediend amendement in om het te bewaren tot de novelle in behandeling zal zijn.
Het ontwerp wordt zonder stemming aangenomen.


Werkendam

Aan de orde. is het w.o. tot samenvoeging van de gemeenten Werkendam en De Werken en Sleeuwijk.
Mr. van den Heuvel ( kath. ) zegt dat de betrokken gemeenten geen miniatuur-gemeenten zijn. De minister zal dan ook goede argumenten moeten aanvoeren ,
om spr. van de noodzakelijkheid van de samenvoeging te overtuigen. Dit is gelukkig ten slotte in de memorie van antwoord gebeurd , wat de eerste twee gemeenten aangaat. In Sleeuwijk schijnt men op zelfstandigheid prijs te stellen ; de argumentatie is echter zwak en tegen de vorming van een afzonderlijke nog kleinere gemeente Sleeuwijk bestaan toch wel grote bezwaren. Spr.
is voor het ontwerp.
Mr. Verkerk ( a.r. ) is het opgevallen , dat de minister huivert om Sleeuwijk afzonderlijk te laten voortbestaan.
Betekent dit. dat de minister permanent huiverig is voor gemeenten met ongeveer 3000 inwoners ? De heer Ritmeester ( v.end. ) vraagt zich af of het noodzakelijk is ook Sleeuwijk bij de samenvoeging te betrekken. Waarom zou de minister huiverig worden voor de structuur van de zelfstandige gemeente Sleeuwijk ? Mr. Beernink ( c.h. ) is van mening , dat van Sleeuwijk een afzonderlijke zelfstandige gemeente gemaakt kan worden.


Antwoord van mr. Teulings

De minister van binnenlandse zaken , mr. Teulings. zegt , dat hij in het algemeen van mening is , dat waar goede samenwerking mogelijk is. men niet al te spoedig tot samenvoeging behoeft over te gaan. Als echter het gehele bestuurlijke gebied in de samenvoeging betrokken wórdt , is het beter tot samenvoeging over te gaan.
Spr. ontkent , dat uit zijn huivering voor een gemeente Sleeuwijk van 2700 in w. geconcludeerd mag worden dat hij huiverig is voor iedere gemeente van dat aantal inwoners. Spr. ontraadt ten sterkste een aparte gemeente Sleeuwijk te stichten.
Nare-en dupliek wordt het ontwerp zonder stemming aangenomen De vergadering wordt te 17.45 uur gesloten.




