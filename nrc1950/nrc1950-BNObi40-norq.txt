
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Tegen het vicariaat

In een vergadering van de classis Middelburg der Ned. Hervormde Kerk is met grote meerderheid van stemmen verworpen een voorstel van de generale synode om de vicaris-bediening in te stellen. Men overwoog , dat in de figuur van de vicaris de kerk een vreemd schema-van-predikanten wordt opgedrongen , dat niet verantwoord wordt geacht. Ook vreest men , dat in de toekomst tal van kleinere gemeenten op een vicaris aangewezen zullen zijn , waardoor men een verschuiving zou krijgen naar het episcopale ,
aangezien dan alleen de grotere gemeenten een predikant zullen bezitten. De financiële noodzaak zou hiertoe dwingen.
Ook acht men het gevaar niet denkbeeldig , dat dit neven-apparaat de ambten zal gaan overwoekeren.
Aangenomen wordt de motie , waarin de generale synode wordt verzocht om voor de godsdienstonderwijzer een plaats in de kerk te scheppen , die beperkt aan een bepaalde opdracht verbonden dient te worden. Voor de met «singuliere gaven»
beklede figuren blijft dan altijd na een colloqium de ordening tot het ambt mogelijk.




