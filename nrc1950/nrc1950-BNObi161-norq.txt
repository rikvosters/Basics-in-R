
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Bloemisten te Enschede bijeen

( Van onze correspondent ) .


ENSCHEDE , 18 Juni.


In een passende omgeving - het Volks park restaurant was met bloemen en planten versierd - hielden de Kring Bloemist-Winkeliers en de Stichting «De Bloemen Expresse-Fleurop-Inter flora» hun jaarlijkse vergadering ,
waaraan een reünie was verbonden.
Laatstgenoemde stichting belast zich met de verzending van bloemen naar het buitenland. Dit jaar zullen doorlopend orders kunnen worden geplaatst in het buitenland. Dit was tot nu toe als gevolg van deviezenmoeilijkheden niet mogelijk. Orders van Indonsië naar ons land kunnen voorlopig niet worden aangenomen. Dit is omgekeerd wel mogelijk.
Ook het onderwerp reclame werd uitvoerig behandeld. Men besloot dat bij bijzondere gelegenheden een speciale bloemistenvlag zal worden uitgestoken terwijl ieder jaar van 27 November tot December een interflora-week zal worden gehouden. Het voeren van zogenaamde bedelreclame , zoals het verspreiden van brochures , het afleggen van persoonlijke bezoeken tot aanbeveling van het kopen van bloemen , werd uit den boze geacht. Voorts werd overeengekomen de jaarlijkse vergaderingen de volgende vijf jaren te houden te Groningen ,
Zwolle , Amsterdam , Leiden en Den Haag. Vanmorgen werd het gezelschap door het gemeentebestuur ontvangen. Aan de burgemeester van de Amerikaanse stad Memphis , die Enschede heeft geadopteerd ,
werd een bloemstuk , vergezeld van de goede wensen uit Enschede , gezonden.
Uit het jaarlijkse verslag bleek , dat er het vorige jaar voor 9 millioen gulden aan snijbloemen en potplanten werd uitgevoerd ,
dit jaar rekent men op een uitvoer ter waarde van 15 millioen gulden.
Ook de bloemisten ondervonden de verminderde koopkracht van het publiek.






