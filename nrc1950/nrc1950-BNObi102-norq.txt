
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Protest tegen de wegvoering van Griekse kinderen

In het Concertgebouw te Amsterdam is een protestvergadering gehouden , belegd door het Nederlandse Vrouwencomité , tegen de wegvoering van ongeveer 30. 000 Griekse kinderen naar landen achter het ijzeren gordijn , een daad , welke de Griekse gezant in zijn inleiding weerzinwekkend noemde. Op deze vergadering , gepresideerd door mej. A. Schippers ,
presidente van het Nederlands organisatie-comité , hebben de Tweede Kamerleden mej. mr. C. M. Tendeloo en jkvr. mr. C.W.L. Wittewaal van Stoetwegen het woord gevoerd en ook sprak mevr. Van Nispen tot Sevenaer-Ruys de Beerenbrouck , presidente van het R. K. Vrouwencentrum.
Er werd in deze vergadering , waar op enkele onbetekenende pogingen tot ordeverstoring werden gedaan , een resolutie aangenomen , waarin het Nederlandse vrouwencomité aan de Verenigde Naties , het internationale Rode Kruis en het mohammedaanse Rode Kruis verzoekt , nogmaals stappen te doen om de tegen de wil van hun ouders weggevoerde Griekse kinderen zo snel mogelijk te doen terugkeren.








