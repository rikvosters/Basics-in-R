
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : BEKNOPT VERSLAG TWEEDE KAMER. Een motie-Oud , die een kabinetscrisis zou hebben veroorzaakt met 26-57 verworpen

( eerste deel )

van de twee souvereine staten te doen samenwerken. Verscheidene malen heeft dit op gelukkige wijze tot goede resultaten geleid. Meermalen is door Neder ,
land de strijdkrachten steun verleend op verzoek van de « regering van de V. S. I.
Nooit echter heeft deze steun betrekking op gebeurtenissen , die verband houden met de politiek van de V. S. I.
Spr. deelt mee , dat de aanvallen op het personeel van het KNIL. te Makassar door ongeregelde troepen geschiedden.
Dank zij samenwerking met Nederlandse en Indonesische militaire politie konden deze ongeregelde troepen uit de stad verdreven worden met grote verliezen.
De situatie is thans rustig , zij het gespannen.
Het gebeuren heeft een psychologische druk op de betrokkenen gelegd , maar de samenwerking is thans beter , dan in het verleden.
Op Ambon hebben beide partijen de ernst van het ogenblik beseft. De Ambonese leden van het K. N. I. L. begrepen ,
dat van hen gehoorzaamheid geëist moest worden. Zij konden echter geen gevolg geven aan de opdracht van hun commandant. Men heeft echter bewezen ,
niet als vijanden te scheiden.
De repatriëring van de troepen van de landmacht geschiedt reeds in een zo hoog mogelijk tempo. In feite is het zo ,
dat wat op de wereldmarkt aan troepen schepen te charteren is , door de regering is gecharterd.
De staatssecretaris van marine , schout bij nacht Moorman ontkent , dat leden van de Nederlandse marine dienst zouden doen op schepen van de V. S. I.


Een motie-Oud

Mr. Oud ( v. en d. ) zegt van de Kamer een uitspraak te zullen vragen over de kwestie van het zelfbeschikkingsrecht.
Hetgeen zich op dit gebied heeft afgespeeld , is in strijd met de voorlopige constitutie van de V. S. I. en met de over.gangs overeenkomst van de R. T. C. Nu zou het onjuist zijn zich bij de eenheidsstaat neer te leggen en maar te hopen , dat een zekere mate van autonomie voor de delen wordt geschapen. Daar komt niets van terecht.
De eer van het Nederlandse volk is er mee gemoeid , dat wij het zelfbeschikkingsrecht niet prijsgeven. Daarom diende spr. in December zijn amendement in.
Nu staat het in de wet. De regering heeft dit uit te voeren.
Spr. dient thans de volgende motie in : De Kamer , kennis genomen hebbende van de mededeling van de Minister voor Uniezaken en Overzeese Rijksdelen , waaruit blijkt , dat de Regering zich zal beperken tot een optreden gericht op een zo goed mogelijk verwezenlijken van het zelfbeschikkingsrecht binnen het kader van een Indonesische eenheidsstaat , van oordeel , dat de Regering van dit standpunt uitgaande in gebreke blijft artikel 2 van de wet van 21 December 1949 Staatsblad J 570, op de juiste wijze uit te voeren , spreekt over deze houding der Regering haar ernstige teleurstelling uit.


Motie van afkeuring

De minister voor Uniezaken en Overzeese Rijksdelen , mr. Van Maarseveen , deelt mee de inhoud van de nota van Mei verkeerd weergegeven te hebben. De regering vroeg , hoe de regering van de V. S. I. het zelfbeschikkingsrecht tot zijn recht wil doen komen , gesteld dat de ontwikkeling tot de eenheidsstaat zal leiden.
De heer Oud heeft gezegd , dat de regering niet voldoende kracht heeft. Maar een regering moet ook tactvol handelen ;
wijsheid kan niet gemist worden. Voorts heeft de regering ook reeds vóór Mei voortdurend aangedrongen bij de regering van de V. S. I. om de federale staat te handhaven. Maar zij is niet in staat geweest - met behulp van juridische middelen - het revolutionnaire gebeuren te keren. Dit is het enige , wat de regering te verwijten is.
Meent de heer Oud intussen , dat de regering door deze motie de deelstaten weer in het leven kan roepen ? En voorts meent de heer Oud , dat de regering niet alle mogelijke middelen heeft aangewend ?
De regering acht het zelfbeschikkingsrecht van nog hoger belang dan de federale staat. Zij zal blijven trachten het te verwezenlijken.
Ten slotte zegt spr. , dat de regering zich gedwongen zal zien af te treden als de motie aangenomen wordt.
De voorzitter vraagt of de Kamer het noodzakelijk acht eerst in rustiger kring te overleggen. Spr. wil daartoe de vergadering thans een half uur schorsen en de vergadering 's avonds voortzetten indien dat nodig blijkt.
Prof. mr. Romme ( kath. ) zegt , dat hij verwacht had , dat mr. Oud iets met de motie had gedaan , na dit antwoord van de minister. Hij acht een korte schorsing van de beraadslaging op zijn plaats.
Mr. Oud ( v. end. ) zegt zijn motie te handhaven.
De voorzitter stelt voor de vergadering des avond s voort te zetten. Nadat de heer Schouten ( a. r. ) zich daartegen heeft verklaard wordt dit voorstel ,
dat met het voorstel om de beraadslaging een half uur te schorsen door de voorzitter wordt gehandhaafd , aangenomen.


Re-en dupliek

Na de schorsing is het woord aan prof.
mr. Romme ( kath. ) . Spr. zegt de zorg van de heer Oud voor het zelfbeschikkingsrecht te waarderen. Is de heer Oud echter wel gelukkig met zijn middelen ?
Spr. heeft het amendement van December nooit anders kunnen kwalificeren dan als »ongevaarlijk «. Laten we niet te veel aan art. 2 van de overgangsover.eenkomst denken. Het gaat om de overeenkomst tussen twee souvereine staten ,
die dan niet nagekomen is.
De motie moet bezien worden op haar doeltreffendheid van het zelfbeschikkingsrecht.
Aanneming van de motie kan de regering zich niet laten welgevallen en in Indonesië gebeurt niets. Bij verwerping zijn de kwade gevolgen van het zelfbeschikkingsrecht duidelijk. Men zal denken , dat wij het er niet zo ernstig mee menen.
Terecht zei de minister , dat het zelfbeschikkingsrecht materieel dient te worden gehandhaafd. In de motie worden geen bezwaren geuit tegen de daden uit het verleden van de regering ; het bezwaar gaat tegen de toekomstige houding.
Bovendien heeft de minister een rechtzetting gegeven van zijn nota aan de V. S. I. Dus ook de formulering van de motie is nu bepaald onjuist.
Maar overigens : wat vindt mr. Oud wel de juiste wijze ? Moet teruggedraaid worden naar de federalistische staat ?
Om nu te voorkomen , dat verwerping van de motie-Oud een verkeerde indruk zal wekken , zegt spr. een andere motie in te dienen , waarin aangedrongen wordt op handhaving van het zelfbeschikkingsrecht ,
indien de heer Oud zijn motie niet intrekt.


Onjuiste motie

Mr. Burger ( arb. ) zegt het een hoogst wonderlijke gang van zaken te vinden om nu niet minder dan een motie van afkeuring in te dienen , nadat dit debat zo overhaast is gevoerd.
Wat de inhoud van de motie aangaat , de feiten staan niet vast en de formulering is onjuist. Er moet toch een duidelijke tegenstelling tussen regering en Kamer bestaan. De regering houdt immers vast aan het zelfbeschikkingsrecht , gesteld , dat de ontwikkeling leidt tot een eenheidsstaat. De handhaving van de motie is spr. dan ook niet duidelijk. Indien de motie gehandhaafd wordt ondervindt het zelfbeschikkingsrecht er immers slechts schade van.
Spr. voelt meer voor een motie van de neer Romme , die de regering in haar pogingen wil steunen.


In gebreke gebleven

De heer Schouten ( a. r. ) zegt , dat het bij de beoordeling van de motie de vraag betreft of de regering zal doen ,
wat haar recht en haar plicht is. Voor spr. staat vast , dat de regering niet gedaan heeft en doet , wat noodzakelijk is.
Dat kan worden afgeleid uit de nota van Mei.
Spr. ontkent , dat het zelfbeschikkingsrecht wordt gehandhaafd , indien in een eenheidsstaat zekere autonomie aan de delen wordt verleend. Bovendien ligt de vraag voor ons : is hetgeen thans geschiedt in strijd met het ter R. T. C. overeengekomene ?
Die vraag moet bevestigend beantwoord worden.
Wordt de teleurstelling terecht uitgesproken ? Ja , want de regering is in gebreke gebleven. De regering demonstrere trouw en beslistheid t.a.v. wat zij heeft afgesproken.


Verbijsterende snelheid

De heer Tilanus ( c.h. ) merkt op , dat de heer Oud zijn motie wel met verbijsterende snelheid heeft ingediend.
Spr. had gaarne de woorden van de minister nog eens in de handelingen nagelezen.
De vraag is : wat heeft de regering moeten doen t. a. v. het zelfbeschikkingsrecht en wat heeft zij gedaan ? Spr. wil geen oordeel uitspreken over de vraag of de regering eerder dan in Mei haar vraag tot de regering van de V. S. I. had moeten richten.
Wat nu de motie aangaat : waar blijkt uit de woorden van de regering dat zij zich zal beperken» ? Het tweede deel is ook niet juist , want gezien de daden van de regering kan toch moeilijk gezegd worden , dat zij in gebreke blijft. Bij het derde lid dringt zich de vraag op of het gezien internationale en nationale omstandigheden goed is , deze regering ten val te brengen. Spr. ontkent deze vraag en zal dus tegen de motie stemmen. De heer Oud vraagt hij de motie in te trekken. Haar nut heeft zij gehad , want thans is duidelijk gebleken , dat de Kamer grote waarde hecht aan de handhaving van het zelfbeschikkingsrecht

Dode deelstaten

De heer Weller ( kath. nat. ) zegt.
dat de heer Oud hem het gras voor de voeten heeft weggemaaid. De deelstaten zijn dood. De geestelijke houding van de regering is van de aanvang af niet gericht geweest op handhaving van het zelfbeschikkingsrecht. Dat heeft de regering van de V. S. I. gevoeld. Het is dan ook volkomen duidelijk , dat de regering wel in gebrek eis gebleven.
Uit de rede van de minister is gebleken , dat de regering de gevolgen van de souvereiniteits overdracht niet heeft overzien. De minister heeft een lofrede op de regering van de V. S. I. gehouden.
Spr. kan zich niet tot zoveel respect opwerken.
Mr. Stokvis ( comm. ) zegt , dat zijn vraag over de terugkeer van de militairen onbeantwoord is gebleven. Spr.
blijft pleiten voor een snelle repatriëring.
Waar een wil is , is een weg.
Prof. mr. Gerbrandy ( a. r. ) zegt van het woord af te zien omdat de aandacht thans geheel is geconcentreerd op de motie-Oud. Op de andere punten komt spr. terug tijdens de behandeling van de begroting.


De motie verdedigd

Mr. Oud ( v end. ) verwondert er zich over , dat de heer Tilanus zegt , dat de motie met verbijsterende snelheid is ingediend.
De kamer wist toch wel zo ongeveer , wat de minister zou zeggen.
De minister wist heel goed , dat hem deze vragen in dit debat gesteld zouden worden. Hij antwoordt en zegt later :
«ik heb mij vergist ». Dit alles versterkt mijn vertrouwen niet. Bovendien - zoals de heer Schouten zei - de rectificatie verandert niets aan de zaak.


Inderdaad is het waar , dat de motie een beleefde vorm is van een motie van wantrouwen. Wij hebben op dit punt ook geen vertrouwen in deze minister. Nu is het mogelijk , dat het gehele kabinet daar gevolgen aan verbindt. De kamer zal daar rekening mee houden en spr.
gaat dan afwegen. Een kabinetscrisis is een ernstige zaak , maar wat thans gebeurt is nog ernstiger. Bovendien de gevolgen van crisis vallen nog wel eens mee. Het is meermalen voorgekomen , dat een kabinet terugkeerde uitgezonderd de ene man , tegen wie het ging.
Aan platonische liefdesverklaringen met betrekking tot het zelfbeschikkingsrecht van de heren Romme en Tilanus hebben we niets. Uit de rede van de heer Burger is gebleken , dat hij niets geeft om het zelfbeschikkingsrecht. Hij wil maar toegeven in de stemming van : ach , maak het de Indonesiërs toch niet zo moeilijk.


Communistische motie

De heer De Groot ( comm. ) zegt , dat als de motie zou worden aangenomen , de heer Stikker of Oud kabinetsformateur zouden kunnen worden. Daar zouden de arbeiders niet beter van worden.
Spr. is dus tegen de motie en dient zelf een duidelijke motie van afkeuring in.
Prof. mr. Romme ( kath. ) zegt , nu de heer Oud zijn motie niet intrekt , thans zijn eigen motie in te dienen.
Deze luidt als volgt : De Kamer , van oordeel , dat het bepaalde in art. 2 van de met de R.V.S.I. aangegane overgangsovereenkomsten met name de daarin vervatte regeling van het zelfbeschikkingsrecht ,
voortgang behoort te vinden en de regering deze met alle daartoe geeigende middelen behoort te bevorderen ,
gaat over tot de orde van de dag.


Minister Drees spreekt

De minister-president , dr. Drees , betwist de heer De Groot , dat de minister van justitie om andere dan gezondheidsredenen zijn ontslag heeft gevraagd.
Voorts begrijpt spr. niet , dat de heer Oud zegt , dat de regering dreigt met aftreden. Hij heeft immers een motie van afkeuring ingediend. Aftreden is daar een logisch gevolg van. Aftreden van het gehele kabinet , omdat het hier kabinets politiek betreft.
Minister Van Maarseveen protesteert tegen een uitlating van de heer Oud , waar deze zei : «we wisten wel , wat de minister zou gaan zeggen ».
Wat de steun van Ambon aangaat , zegt spr. , dat het aan te bevelen is het zenden van medicamenten geen politiek karakter te geven. Beter is een liefdadigheids karakter , b. v. door het rode kruis in te schakelen.
Prof. mr. Romme ( kath. ) verklaart zich tegen de motie-Oud , de heer Schouten ( a. r. ) verklaart zich voor de motie-Oud , tegen de motie-De Groot en tegen de motie-Romme. Mr. Oud ( v. en d. ) verklaart zich tegen de moties-De Groot en Romme , mr. Burger ( arb. ) verklaart zich tegen de moties-Oud en de Groot en voor de motie-Romme , de heer Weit er ( kath. nat. ) verklaart zich tegen de motie-Romme.
De motie-de Groot wordt verworpen met 5 tegen 78 stemmen ( voor stemden de communisten ) .
De motie-Oud wordt verworpen met 26 tegen 57 stemmen ( voor stemmen de v. v. d. , de a. r. , de st. ger. en de ch. heren Schmal , Beernink , vd Feltz en Krol en de heer Weiter.
De motie-Romme wordt aangenomen met 52 tegen 31 stemmen ( voor stemmen de k. v. p. , de p. v. d. a. en de c. h , en de c. h. leden Tilanus en Wittewaall van Stoetwegen.
De vergadering wordt te 22. 30 uur Besloten.




