
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : De Ronde van Nederland. De Belgen wonnen de 1ste etappe

Men meldt ons uit Appingedam d.d. gisteren :


De eerste etappe van de ronde van Nederland , die van Amsterdam naar Appingedam ( 265 km ) , heeft maar heel weinig strijd te zien gegeven. Het was guur , voortdurend moesten de renners tegen een straffe wind optornen. De renners hadden kennelijk weinig lust tot veel actie en men bleef , met uitzondering van het laatste gedeelte en enkele uitschieters daarvoor , dicht bij elkaar , steeds aflossend aan de kop.


Slecht weer

Geen enkele maal kwam de zon achter de grauwe wolkenmassa's te voorschijn op deze trieste dag en dit was ook een der oorzaken van de niet al te grote publieke belangstelling langs de route.
Slechts bij de doortocht van Groningen en bij de aankomst te Appingedam stonden de trottoirs opgepakt met enthousiasten ,
die de renners hartelijk toejuichten.
Een andere oorzaak was het feit , dat men te lang op de doortocht had moeten wachten , want nadat reeds bij de start te Amsterdam en later te Zaandam een vertraging was ontstaan , groeide deze tijdens de etappe aan tot drie kwartier , doordat harde wind het tempo danig drukte. De renners hadden pech , toen na Alkmaar bij het afbuigen naar de Afsluitdijk ook de richting van de wind veranderde , en wel zo , dat de renners de wind recht voor hielden.
De organisatie van deze eerste etappe was bevredigend. De ronde karavaan werd weer als vanouds geleid door de motorbrigade van de Rijkspolitie. Geen wanklank werd gehoord en zowel de renners als de wagens van officials , pers en verzorgers hadden veel nut van deze geroutineerde motorrijders.
Ook aan de finish te Appingedam was alles prima geregeld. Zo werd deze eerste etappe een succes hoewel er tijdens de 265 km op sportief gebied wel wat weinig is gebeurd.


De uitslag

De uitslag van de eerste etappe van de Ronde van Nederland , Amsterdam- Appingedam over 265 km. luidt :
1.	Vanderveken ( België A ) 7 uur 12 min. 44 sec ; 2. Maelbrancke ( België A ) 7 uur 13 min. 28 sec. ; 3. Leenen ( België B ) z.t. ; 4. Janssens ( België B ) z.t. ; 5.
Decock ( België B ) z. t. ; 6. Meersman ( België A ) 7 uur 13 min. 49 sec ; 7. Mertens ( België B ) z. t. ; 8. Callens ( België A ) z.t. ; 9. De Hoog ( Nat. pU z.t. ; 10. Verpoorten ( België B ) z.t. ; 11 tot en met 33 ex aequo in de tijd van 7 uur 13 min.
49 sec : Schotte ( België A ) , Rogiers ( België A ) , Depoorter ( België B ) , Van Stayen ( België B ) , Hewdrikx ( Belg.-gemengde ( Ned. ploeg ) , Bednar ( Hong. /gemengde Ned. ploeg ) . De Vries ( dito ) . Pauwels ( dito ) , Middelkamp ( Ned. nat. ploeg ) ,
Lakeman ( dito ) , Janssen ( dito ) , Savelsberg ( dito ) , Lambrichs ( Brabants-Limburgse ploeg ) , Seyen ( dito ) . Vinken ( dito ) , Van As ( dito ) , Van Beek ( Ned. A ) . Evers ( dito ) , Van Est ( Ned. B ) .
Loos ( dito ) , Smits ( dito ) , Vos ( dito ) en De Ruyter ( gemengde Ned. ploeg ) .
Het ploegenklassement na de eerste etappe luidt :
1.	Belgische A-ploeg 21 uur 40 min. 01 sec ; 2. Belgische B-ploeg 21. 40. 24 ; 3. t/m 6 ex aequo : Nederlandse nationale ploeg ,
gemengde Nederlandse ploeg , Brabants-Limburgse ploeg en Nederlandse B-ploeg , allen 21. 41. 27 ; 7. Nederlandse A-ploeg 22. 00. 29 ; 8. Zwitsers-Nederlandse ploeg 22. 12. 35.




