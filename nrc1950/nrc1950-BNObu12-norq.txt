
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Het onderwijs in het Nederl.
in IndonesiÃ«

In een rede tot 600 studenten in Djakarta heeft de Indonesische minister van onderwijs , Hanifah , gezegd , dat het Nederlands nog niet gemist kan worden op de onderwijsinstelling en. Proefcolleges hebben aangetoond , dat de studenten het Engels niet kunnen volgen. Anderzijds beheersen de onderwijskrachten het Indonesisch niet voldoende. Aan deze situatie moet een einde komen , aldus de minister. De student moet op zijn minst Nederlands en de leerkrachten Indonesisch passief beheersen. Hij wees er op ,
dat Nederlandse leerkrachten goedkoper zijn dan andere buitenlandse en dat kwalitatief het peil van deze leerkrachten zeer hoog genoemd kan worden. Tenslotte zeide hij , dat hoewel het Nederlands op de lagere scholen als verplicht leervak is afgeschaft , dit vak op de mulo-scholen , de middelbare- en de voorbereidend hoger onderwijs scholen gehandhaafd zal worden.
President Sukarno , die ook op deze bijeenkomst het woord voerde , riep de jongeren op , nu de strijd voor de vrijheid is gewonnen , deze vrijheid inhoud te geven. Met leedwezen constateerde hij , dat tot dusverre de partijen en organisaties niets anders doen dan zich uit spreken pro of anti de regeringspolitiek Als middel om de maatschappij te verbeteren ,
stelde de president voor arbeidsbrigades te vormen , met het doel de opbouw te intensiveren en de productie te verhogen. Hij zegde toe , indien de studenten dergelijke brigades oprichten ,
hieraan zijn steun te zullen verlenen.




