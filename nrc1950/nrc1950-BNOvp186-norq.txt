
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : De moeilijkheden met de betalingsunie. Misschien komt België wel over zijn bezwaren heen

( Van onze correspondent )

PARIJS , 16 Juni.


De zeven ministers of hun plaatsvervangers , die de leden-landen in het executieve comité van de O.E.E.S. vertegenwoordigen , hebben hedenmiddag in het Chateau de la Muette onder voorzitterschap van Gaitskill ( Verenigd Koninkrijk ) vergaderd. Hun taak is , een voorstel te doen ter zake van de Europese betalingsunie aan de raad van de O.E.E.S. , die , naar men verwacht , over plusminus 14 dagen zal kunnen worden bijeengeroepen. Uit hoofde van hun respectieve functies woonden minister Stikker , voorzitter van de raad van de O.E.E.S. , en ambassadeur Harriman , 5e bijzondere vertegenwoordiger van de E.C.A. , de bijeenkomst bij. Alle ministers waren van adviseurs vergezeld.
Zo stonden de heer Spierenburg en prof. Keesing onze minister bij.
Hoewel minister Stikker , die als politiek bemiddelaar in de onderhandelingen om tot de betalingsovereenkomst te komen , een belangrijke rol heeft gespeeld , op 2 Juni op een persconferentie te Parijs heeft verklaard , dat de kwestie in feite geregeld is , en toen onlangs OD een tweede persconferentie in Den Haag , toen hij zijn integratieplan heeft toegelicht , een even positief en optimistisch geluid heeft doen horen , bleven er nog wel een paar hindernissen over. De Nederlandse minister heeft deze trouwens niet verzwegen : het gaat vooral om de percentages van de credietverleningen en van de betalingen in goud.
De bezwaren komen voornamelijk van Belgische kant. Minister Van Zeeland heeft dan ook vandaag enige reserves gemaakt. De Belgische regering meent , dat het percentage van 15 pet van de totale in- en uitvoer ( de z.g. «total turnover» ) dat in de gezamenlijke pot zou moeten worden gestort , België's krachten te boven gaat. Dit percentage zou neerkomen op een bedrag van tien milliard Belgische franc voor twee jaar , zijnde 25 pet van de biljettencirculatie , die 40 milliard bedraagt. Het schijnt , dat de Belgen tegenover de Amerikanen zelfs gedreigd hebben de Marshall-overeenkomst op te zeggen , als zij tot deze 15 pet verplicht zouden worden.
De Amerikanen , volgens onze informaties , zouden dit dreigement niet erg «au sérieux» hebben genomen. Hun opvatting is , en deze wordt ook in Europese kring algemeen gedeeld dat de Belgen aan het touwtrekken zijn en het koord , als puntje bij paaltje komt , wel wat zullen vieren.
Dit spel kan nog wel een week of wat duren. Verleden jaar , zei een van de gedelegeerden ons na afloop van deze vergadering , heeft men in de nacht van 30 Juni op 1 Juli ook zoiets meegemaakt. In die nacht hebben Spaak en Petsche in hemdsmouwen toen met veel moeite het kindje ter wereld gebracht. Hoe het met die bevalling precies gegaan is , weten alleen de beide accoucheurs , maar het kindje is ter wereld gekomen. Zo zou het ook dit keer wel eens kunnen lopen.
De algemene overeenkomst betreffende de betalingsunie , zo schijnt alvast beslist te zijn , zal voor onbepaalde tijd worden gesloten , maar binnen deze overeenkomst zal de kwestie van de credieten en de goudbetalingen «voor een periode van twee jaar gelden met een expiratieclausule van drie maanden. Algemeen was men van oordeel , dat aan deze beginselen niet meer getornd kon worden. Wellicht zal België als een speciaal geval» worden behandeld. De verhouding goud-credieten zou op basis van 40-40 pct worden vastgesteld.
Zoals gezegd , gaat men morgen verder en het is misschien wel goed er nog eens aan te herinneren , dat de raad ( alle 18 ) tenslotte beslist en dat het executieve comité alleen een ontwerp , een aanbeveling , voor het hoogste orgaan van de O.E.E.S. maakt.




