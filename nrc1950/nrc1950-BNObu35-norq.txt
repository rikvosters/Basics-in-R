
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De toestand te Makassar

Na de besprekingen van de chef-staf van de Apris ( federale strijdkrachten ) , kolonel Nasution , en de sous-chef-staf van het K.N.I.L. , kolonel Pareira , te Makassar , is overeenstemming bereikt o.m. inzake de ultimatieve aanmaning aan de guerrilla's om op een bepaald tijdstip de stad te hebben verlaten. Indien daaraan geen gehoor wordt gegeven , zal een uitkammingsactie van de Indonesische en de Nederlandse militaire politie worden ingezet. Zowel aan de zijde van de Apris en het K.N.I.L. als aan de zijde van de waarnemers der commissie van de Ver. Naties voor Indonesië is men vol goede hoop , dat de ontwikkelingen thans gunstig zullen verlopen.
De correspondent van Aneta , die meldt , dat al zijn telegrammen die sedert Maandag bij het telegraafkantoor werden afgegeven , Vrijdag daar nog bleken te liggen , o.m. omdat door de gevechten de verbinding met het telegraafkantoor en de zender verbroken was ,
deelt nog mede , dat ruim honderd burgers getroffen zouden zijn , van wie enkele tientallen gedood werden. De hospitalen waren dag en nacht in de weer.
De wijze , waarop Dinsdag plotseling de onlusten zich over de gehele stad uitbreidden , maakten het voor velen onmogelijk hun woningen te bereiken. Velen keerden eerst Donderdag in hun eigen woning terug. De dood van de heer Drop heeft een diepe indruk gemaakt.
De correspondent deelt nog mede , dat drie , niet geheel geüniformeerden  , die nog niet geïdentificeerd zijn , de heer Drop op enkele meters afstand van de sociëteit in de buik schoten.
Het bedrijfs- en zakenleven te Makassar werd enige dagen lamgelegd , vooral het havenbedrijf ondervond veel stagnatie.




