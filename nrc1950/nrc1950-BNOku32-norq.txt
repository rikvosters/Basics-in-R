
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Fotobeurs geopend

( Van onze Amsterdamse corresp. )

Onder grote belangstelling is gistermorgen in de Amsterdamse Apollo-hsl de eerste ne-oorlogse fotobeurs , waar de fotografische industrie en handel elkaar ontmoeten , met het doorknippen van een lint , door burgemeester d'Ailly officieel geopend.
Deze expositie , bestaande uit 33 stands , ingericht door industrieën uit vele landen , geeft een overzicht van de enorme technische ontwikkeling , welke de foto industrie in en na de oorlog heeft doorgemaakt. Hierop wees in zijn welkomstwoord de voorzitter van de vakgroep groothandel in foto-artikelen , de heer C.
Boorven. Op deze tentoonstelling , welke zeer ruim en overzichtelijk is gerangschikt en waar voor millioenen guldens aan waarde aanwezig is , zijn de meeste resultaten van deze ontwikkeling te bewonderen.
Dr. Truyen , directeur-generaal van handel en nijverheid van het ministerie van economische zaken , die naast vele leden van het diplomatieke en consulaire corps bij de opening aanwezig was ,
hield een korte toespraak , waarin hij wees op de Nederlandse dollar positie , die nog steeds precair is. Waarschijnlijk zal er binnenkort , door het in werking treden van multi-laterale overeenkomsten een verbetering intreden en zal men onder meer meer Amerikaanse grondstoffen en fabrikaten kunnen importeren.
De voorzitter van het organiserende comité en secretaris van de vakgroep mr. M. Geerling schetste , alvorens de Amsterdamse burgemeester met enkele woorden de expositie voor geopend verklaarde ,
nog de grote betekenis voor het maatschappelijke leven van de ontwikkeling van de fotografische industrie ! die de laatste jaren o.a. op documentatie ,
kleuren-, statistisch en medisch gebied leer grote vorderingen heeft gemaakt.






