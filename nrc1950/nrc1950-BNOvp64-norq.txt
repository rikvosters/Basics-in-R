
SOURCE :


SECTION :


LENGTH :


BYLINE :


DATELINE : 22 mei 1950

BODY :


HEADLINE : Het programma van het Koninklijk bezoek aan Versailles

( deel mist )

gekondigd ; «Sa Majesté est servie » zal het gezelschap van ongeveer 75 personen door verschillende salons naar de zogenaamde «grande galerie » ( 55m lang en 7m breed ) gaan om deel te nemen aan het déjeuner. Tapijten uit de tijd van Lodewijk XIV zullen de parketvloer bedekken en in de 24 wandpanelen , waarin de schilderijen , die nu gerestaureerd worden , voorstellende parkgezichten , geschilderd door Cotelle , ontbreken , zullen 's ochtends verse bloemen worden gezet.
De koninklijke tafel zal zo worden opgesteld , dat Hare Majesteit geen vis-à-vis heeft en door het zich tegenover haar bevindende raam de blik kan wenden op de twee rose marmeren bassins , die met bloemen gevuld zullen zijn en waarin een kunstig spel van waterstralen zal functionneren.
Na het déjeuner zullen koffie en likeuren geserveerd worden in een salon , waarvan de wanden met tapisserieën en gobelins van Beauvais bedekt zullen zijn , voorstellende de kastelen van Lodewijk XIV.
Van het Grand Trianon uit zal een bezoek worden gebracht aan het Petit Trianon , dat aan het einde van het rijk van Lodewijk XV is gebouwd en als één van de eerste architecturale voorbeelden van een terugkeer naar de Oudheid geldt. Men zal zich herinneren , dat het kleine Trianon een geliefkoosde retraite van Marie-Antoinette was. Hier placht de ongelukkige koningin afleiding te vinden van het drukke hofleven en omringd door enkele intimi en intimae , zoals de prinses de Lamballe , te converseren ,
een kaartspel te spelen of muziek te maken In het theater van de koningin Na het bezoek aan dit paleisje zullen acteurs en actrices van de Comédie francaise in het theater van Marie-Antoinette een opvoering geven van «l'Epreuve » van Marivaux.
Deze minuscule zaal , die aan ongeveer 180 personen plaats biedt , met rode banken zonder leuningen , kostelijke boiseries en bas-reliefs , is wellicht het meest geraffineerde specimen van wat de beoefenaars van de zogenaamde «arts mineurs » ,
als het koningschap reeds de schemering is ingegaan , vermochten te scheppen. Marie-Antoinette heeft in dit theater , in 1779 door Mique ontworpen ,
op de planken gestaan. Misschien heeft de koningin zelfs «l'Epreuve » gespeeld. In ieder geval is deze comedie van Marivaux in het genre , dat in de smaak viel van de koningin , die zoveel hield van Jean-Jacques Rousseau's « Devin du village».
«l'Epreuve» behoort nog heden ten dage tot de successtukken van het huis van Molière. .. Madeleine Renaud , die thans , met haar echtgenoot , Jean-Louis Barrault , een eigen gezelschap leidt ,
heeft er in geschitterd. Vlak voor de orkestbak is de bestaande estrade een weinig uitgebouwd , zodat er nu vier fauteuils kunnen staan , die bestemd zijn voor het koninklijk en het presidentiële paar.
De handeling van het stuk draait om een grand seigneur , die , vermoeid van het mondaine leven van Versailles , rust heeft gezocht in een kasteel a la campagne.
Daar wordt hij verliefd op de dochter van een gouvernante , maar als hij ontdekt , dat een brave boerenzoon haar het hof maakt , wil hij , galant en edelmoedig man als hij is , zich terugtrekken.
Hij stelt haar liefde op de proef , vandaar de titel «l'Epreuve » , moedigt haar aan de boerenzoon te trouwen en biedt zijn belle zelfs een aantrekkelijke bruidschat aan. Zij échter blijft hem trouw en overweegt zelfs in een klooster te gaan. Behoeft het nog gezegd te worden : de edelman en de dochter van de gouvernante vinden elkaar tenslotte , alles loopt goed af , behalve natuurlijk voor de boerenzoon.
Marivaux schreef «l'Epreuve» in 1740 , tien jaar na zijn meest bekende stuk «Le Jeu de l'Amoure et du Hasard » en drie jaar daarna «Les Fausses Confidences ».
Het is vol charmante «marivaudages » en de strekking evenals in het «Jeu de l'Amoure et du Hasard » en in de «Fausses Confidences» , is , dat aan het einde van de geschiedenis de liefde altijd overwint en zelfs vooroordelen of sociale verschillen de baas is. «Fierté , raison et richesse , il faudra que tout se rende.
Quand l'amour parle , il est le maître» , heet het in de «Fausses Confidences ».
Het halve uur - meer tijd kon de heer Mauricheau-Beaupré niet aan de Nederlandse journalist geven - was om. Op het toneel van Marie-Antoinette's theater nemen wij afscheid. Twee nieuwe bezoekers , machinisten van de Comedie francaise , die met de hoofdconservator over de opstelling van de decors voor «l'Epreuve » moeten spreken , wachten al.


In aansluiting op het bovenstaande zij nog vermeld , dat de Koningin en de Prins zich Woensdagochtend van het Elysée naar het graf van de onbekende soldaat onder de Arc de Triomphe zullen begeven , in gezelschap van de minister van defensie , Rene Pleven en van generaal Jean de Lattre de Tassigny.
Daarna zal het koninklijke paar een bezoek brengen aan de Temple del «Oratoire.
in de rue St. Honoré , om een krans te leggen aan de voet van het monument van admiraal de Coligny. In 1912 heeft koningin Wilhelmina bij haar bezoek aan president Fallières insgelijks gedaan.
Bij deze tweede plechtigheid zal een deputatie van de bewoners van de stad Orange aanwezig zijn en ook de afgevaardigde in de nationale vergadering van de Vaucluse , het departement , waarvan het prinsdom Oranje deel uitmaakt ,
oud-minister-president Daladier.
Om elf uur zal het koninklijke paar naar het Elysée terugkeren en een uur later met de president van de republiek en mevrouw Vincent Auriol naar Versailles rijden , waarna de afwikkeling van op gemeld programma begint.




