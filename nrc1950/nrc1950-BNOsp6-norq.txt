
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Bridge-wedstrijd van de N.R.C.


Dat het initiatief om voor het eerst een bridge-wedstrijd voor de lezers van de N.R.C. te organiseren , in goede aarde is gevallen , blijkt wel uit de zeer grote belangstelling. Niet minder dan 400 spelers waren in groepen van 16 in de zaal van Lommerrijk ondergebracht en ieder paar speelde een volledige Howellwedstrijd tegen de andere zeven paren uit dezelfde groep. Voor de letters waarmee elke groep werd aangeduid ,
was het hele alfabet nodig.
De leiding was in handen van de heer Hille , administrateur van de Nederlandse Bridgebond , die in dit werk een uitzonderlijke bekwaamheid heeft. Hij werd geassisteerd door zijn familieleden en een grote groep enthousiaste helpers. Hieraan is het te danken dat de uitslagen die soms lange tijd op zich laten wachten reeds binnen enkele minuten na afloop konden worden bekendgemaakt. Gedurende de wachttijd sprak de heer Pluygers , directeur der N.R.C , de deelnemers toe en hij stelde verdere wedstrijden in het najaar om een wisselbeker in het vooruitzicht.
We mogen te dezer plaatse nog met erkentelijkheid de welwillende medewerking van het District Rotterdam van de Ned. Bridge Bond , van de Kantoor Bridge Bond Rotterdam en van de Dames BridgeClub Rotterdam memoreren.
In groep A , waarin de spelers van de Meesterklasse waren ondergebracht , gleed het bekende paar van Buren - de Lange over het onderstaande spel uit , hetgeen gelukkig niet belette dat zij nog tot de prijswinnaars behoorden.


( deel mist )

contract zijn geweest maar W had zich nog uit de moeilijkheid kunnen redden door de eerste slag in de hand te nemen en onmiddellijk harten te attaqueren en met de 9 te snijden.
Een betere dan deze kleine winstkans was toch niet te vinden. De drie verloren matchpunten hielpen , de favorieten Ziegler-v.d. Lely aan een overigens welverdiende eerste prijs.




