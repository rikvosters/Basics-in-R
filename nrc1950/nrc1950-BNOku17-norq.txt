
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Bloem en Dier 1950

Een sedert enkele jaren bestaande gewoonte , om in die jaren , dat er geen grote bloemententoonstelling wordt gehouden , in de Rotterdamse diergaarde met Pasen de expositie Bloem en Dier te brengen , wordt ook dit jaar voortgezet en zo zal men , van vandaag af , in de Rivièrahal de eerste lenteboden kunnen vinden in de vorm van een fraaie collectie vroeg getrokken bloemen en planten , afgewisseld met groepen jonge dieren.
Temidden van de blauwe en goud en regens , rhododendrons , coniferen , seringen en prunussen vindt men diverse vogels o.a. kostbare blauwe kroonduiven uit Nieuw-Guinea , wat zebraganzen , enkele speelse beertjes , die de bezoeker met hun grappige capriolen ongetwijfeld zullen vermaken , jonge vossen en apen , en zelfs een grootkunstmatig duin , bevolkt door wulpen , bonte pleviertjes , scholeksters , bergeenden en een meeuw. Ook zijn er enkele aquaria van Rotterdamse verenigingen.
Als bijzondere attractie is bovendien in de Rivièrahal een electrische broedmachine te vinden met een capaciteit van veertig eieren. Zij is gemaakt van plastic , even doorzichtig als glas , zodat een ieder het proces van het uitkomen der eieren goed zal kunnen volgen. Het model werd welwillend afgestaan door het Provinciaal Electriciteitsbedrijf van Noord-Holland en is speciaal voor demonstratiedoeleinden vervaardigd. Ook een model van een bijbehorende kunstmoeder is in de Rivièrahal te vinden zodat ook de pluimveeliefhebber op de tentoonstelling - welke duurt tot 11 April - het nodige van zijn gading zal kunnen vinden.
Pasen valt dit jaar wat vroeger dan anders en dit heeft tot gevolg gehad dat de natuur nog niet overal tot nieuw leven is gekomen. Het aantal ter beschikkingstaande jonge vertegenwoordigers van flora en fauna kon derhalve niet zo groot zijn als in andere jaren ,
maar de fleurige expositie in diergaarde Blijdorp zal toch zeker niet nalaten de nodige bezoekers te trekken.




