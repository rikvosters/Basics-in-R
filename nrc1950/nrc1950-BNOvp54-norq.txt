
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Duitse persstemmen over ons parlementaire verslag

De meningen der Nederlandse Tweede Kamer-leden betreffende het Duitse vraagstuk hebben in Duitsland sterk de aandacht getrokken.
Vele bladen hebben een uittreksel uit het verslag in grote opmaak als voornaamste nieuws van de dag gebracht onder opschriften als «Hollands inzicht groeit» , «Holland wijst de richting» ,
«Nederland spreekt voor Duitsland» , «Holland klaagt geallieerde politiek aan».
Het Dusseldorfse blad Der Mittag noemt de Nederlandse opinie «de scherpste veroordeling der Duitse politiek van de geallieerden , die men tot nog toe uit verantwoordelijke Westeuropese mond gehoord heeft ».
Het Berlijnse sociaaldemocratische blad «Telegraf » wijdt in een hoofdartikel voornamelijk aandacht aan de mening van Nederlandse parlementsleden inzake Duitslands hermilitarisering. Het blad schrijft «de kwestie van Europa's verdediging met de opneming van Duitsland kan slechts worden opgeworpen , indien Duitsland op economisch , politiek en cultureel gebied volledig en gelijkgerechtigd deelgenoot in de Europese gemeenschap kan worden. Er kan geen sprake zijn van het vormen van een Duits leger met nazi's of van het optreden van Duitsers als landsknechten in het systeem der Europese defensie».
Het toonaangevende blad der christelijkdemocratische unie in Dusseldorf , «Rheinische Post» , noemt het verslag «verstandig , vooruitstrevend en richtinggevend» Het blad verheugt zich niet zo zeer over het feit , dat van Nederlandse zijde critiek op de geallieerden wordt geoefend , doch meer over «Nederlands bezinning op de nauwe politieke en economische banden , die steeds tussen beide landen bestaan hebben» Deze banden te herstellen is voor ons evenzeer een behoefte als het blijkbaar voor Nederland is« zo zegt het blad. Het artikel concludeert »dat deze Nederlandse uitingen bewijzen , dat de na-oorlogse geest plaats maakt voor rustige en vriendschappelijke« gevoelens.
In het bijzonder de passages in het verslag over de grenscorrecties worden in de berichten op de voorgrond gesteld.




