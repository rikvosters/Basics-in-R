
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Universitair nieuws

B. en W. van Amsterdam hebben de gemeenteraad de voordrachten doen toekomen : te benoemen aan de gemeentelijke universiteit tot buitengewoon hoogleraar in de groepspsychologie dr. J Koekebakker , hoofd van de afdeling geestelijke gezondheid van het instituut voor preventieve geneeskunde te Leiden ; tot gewoon hoogleraar in de grondslagen voor de sociale paedagogie dr. T.
T. ten Have , privaat-docent in de karakterkunde aan de universiteit van Amsterdam en assistent aan het psychologisch laboratorium aan genoemde universiteit ;
tot buitengewoon hoogleraar in de orthopaedagogiek prof. dr. I. C.
van Houte , bijzonder hoogleraar in de paedagogiek vanwege de Maatschappij tot nut van 't algemeen te Amsterdam ;
tot buitengewoon hoogleraar in de chemische kristallografie mej. dr. C. H.
Mac Gillavry , lector aan de universiteit van Amsterdam.
Het Kon Instituut van Ingenieurs heeft twee vacantieleergangen georganiseerd , welke op 18 , 19 en 20 April in het gebouw voor werktuig- en scheepsbouwkunde der Technische Hogeschool te Delft zullen worden gehouden. De leergang over « de electrisch gelaste constructie in de machinebouw » zal worden behandeld door ir. W. Gerritsen en die over «spanningsconcentraties van vermoeiing van constructie delen en berekening van kerffactoren» en «het meten van elastische spanningen en de experimentele bepaling van vermoeiings kerffactoren» door de hoogleraren dr. ir. T. Koiter en dr. ir. J. J. Koch.




