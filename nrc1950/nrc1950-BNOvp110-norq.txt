
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Koninklijke dank voor Franse gastvrijheid

Bij hun terugkeer in Nederland hebben Koningin Juliana en Prins Bernhard het volgende telegram gezonden aan de president van de Franse republiek en mevrouw Auriol :
«Nog geheel onder de indruk van de onvergetelijke vreugde en de zo hartelijke en warme ontvangst die U , mijnheer de President en mevrouw Auriol ,
evenals de regering van de republiek en de bevolking van Parijs , ons hebben bereid , danken wij u uit het diepst van ons hart.
Wij zijn ervan overtuigd , dat de vriendschap tussen , onze beide volkeren , die zich op een zo spontane en welsprekende wijze heeft geopenbaard , een kracht zal vormen bij de opbouw van het nieuwe Europa».
Voorts hebben de Koningin en de Prins het volgende telegram gezonden aan de heer Pierre de Gaulle , voorzitter van de Parijse gemeenteraad :
«Wil onze tolk zijn bij de Parijse bevolking en haar onze gevoelens van bewogenheid overbrengen dat zij er toe heeft bijgedragen , ons verblijf in Parijs tot een onvergetelijke herinnering te maken».


Telegram van president Auriol

President Auriol heeft het volgende telegram aan Koningin Juliana gezonden : «Wij zijn diep verheugd over de herinnering , die Uwe Majesteit en Zijne Koninklijke Hoogheid willen bewaren aan hun korte verblijf in ons land. Als tolk van geheel Frankrijk getuigt het volk van Parijs , door zijn enthousiaste en hartelijke ontvangst , van de kracht der gevoelens , die ons land met het Uwe verenigen.
De ontroerende en edele woorden , die door Uwe Majesteit zijn uitgesproken , hebben onze gemeenschap van idealen en onze wil om een bijdrage te leveren tot de organisatie van Europa en de vrede bevestigd.
Moge Uwe Majesteit en Zijne Koninklijke Hoogheid voor het Nederlandse volk onze beste wensen voor de toekomst ontvangen en voor henzelf de betuiging van onze trouwe vriendschap.»




