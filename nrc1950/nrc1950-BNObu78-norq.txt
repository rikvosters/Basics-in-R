
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Nehroe in Djakarta over India's politieke positie. Het slot van zijn bezoek aan Indonesië

( Van onze correspondent. )

DJAKART A , 16 Juni.


Nehroe's bezoek aan Indonesië loopt thans ten einde na een weeklange reis over Java en Bali. Samen met Sukarno heeft de Indiase premier Djakarta ,
Bandoeng , Djokja , Soerabaja en het eiland Bali bezocht en geen dag is bijna voorbijgegaan of de couranten hier stonden vol van de redevoeringen van beide staatslieden : Nehroe's beschouwende , bezonken wijze woorden en Sukarno's gemakkelijk aansprekend , typische volksleider toe-spraken , waarbij het opmerkelijk was ,
dat de Indonesische president de abstracties van zijn hoge gast steeds , zou men zeggen , op de voet volgde en de practische toepassing daarvan aan zijn gehoor voorhield. Kenmerkend b.v. zijn de redevoeringen te Bandoeng , waar Nehroe uiteenzette hoe alleen met leuzen niets te bereiken is en Sukarno deze waarheid uitwerkte en thans een constructievere-rolutie aanbeval.
Hetzelfde verschijnsel viel waar te nemen op de vergadering van vandaag voor de jeugd in de Dierentuin. Deze laatste bijeenkomst was Nehroe's openbare afscheid : morgenochtend vertrekt hij naar Singapore. Tevoren had India's premier op het paleis Rijswijk een persconferentie gehouden. Sinds de souvereiniteitsoverdracht is dit paleis verfraaid , door vrij eenvoudige herzieningen is het een ander , wijdser en feestelijker aanzien gegeven , waar hij o.m. vragen over de Indiase politiek beantwoordde.
Geen verdragen zijn bij mijn bezoek ingeleid , aldus zijn feitelijke mededeling , en zeker geen militaire regelingen : wij zijn geen militaire mogendheden , dus verdragen hieromtrent hebben geen zin. Bovendien : het programma was te vol om dit soort dingen te bespreken. Nehroe zette India's inzichten ten aanzien van het buitenland uiteen naar aanleiding van een vraag inzake Sjahrirs idee over eender de macht. Wij vormen noch een militaire , noch een economische macht. Positieve internationale betekenis in dit opzicht hebben wij dus niet. Het enige wat wij kunnen ontwikkelen is een negatieve kracht : zo is bijv. gebleken , dat wij ons kunnen verzetten tegen koloniale overheersing.
Voor zover ik zie , had Nehroe eerder gezegd , heeft Indonesië ongeveer eenzelfde approach. En in dit verband wees hij op Vietnam , waar India noch de ene noch de andere partij heeft erkend. Ons algemene standpunt is , dat wij onze eigen aangelegenheden willen regelen en niet in een blok noch in een of ander conflict willen worden betrokken bijv. noch in de Vietnamese noch in de Palestijnse kwestie , waarbij hij echter wel betoogde , dat de volkeren van koloniale overheersing moeten worden bevrijd. Doch hoe kan het buitenland uitmaken welke regering bijv. in Vietnam moet komen ? Dat moet het volk zelf uitmaken.
Nehroe's redevoeringen hadden blijkens de pers reacties van de afgelopen week grote indruk gemaakt en vele Indonesische couranten hebben in de loop van zijn bezoek scherpe critiek geoefend zowel op Sukarno als op het regeringsbeleid ,
dat teveel aan leuzen zou hechten.
Suggestieve vragen hieromtrent , ter persconferentie gedaan , brachten Nehroe uiteraard niet tot nadere uitspraken. Hij uitte zich in bijzonder waarderende woorden over hetgeen hij had gezien en vooral zong hij Bali's lof. Men behoeft niet te twijfelen aan Indonesië's jeugd en haar vitaliteit , zo zei hij. Vergeleken met India doen zich wel gelijke moeilijkheden voor , doch meer geconcentreerd , daar in India de overgang geleidelijker kon gaan. Ik weet niet veel van partijen hier , maar de president , zo zeide Nehroe , is verbazingwekkend populair en een samensmedende kracht in de consolidatie.






