
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Toespraak van de Koningin tot de studenten

Beste vrienden , Ik heb er mij zeer op verheugd bij U te komen en kennis met U te maken.
De jongeren en deze jongeren in alle landen houden van het leven. Zij willen proberen er iets van te maken , maar zij hebben te strijden met alle moeilijkheden van het opgroeien en bovendien bevinden zij zich op het ogenblik in een wereld , die in stukken ligt.
Die brokken zouden een schitterend mozaiek kunnen vormen , waarvan men zich een vage voorstelling vormt. Maar de voorafgaande generaties hebben het grondig vernield en zij moeten het patroon zien terug te vinden.
Een nieuwe generatie is niet alleen maar een vernieuwing van het mensdom , maar zij is ook iets enigs , sui generis. Kijkt niet te veel naar het verleden , al is het interessant om ons te leren hoe het niet te doen. Beschouw het gerust als een boze droom. De voorafgaande geslachten , hoewel ook zij waren bezield door de brandende wil de wereld te verbeteren , hebben gefaald , omdat zij niet definitief halt hebben gezegd tegen de machten der vernietiging. Dit te doen is nu precies de taak van de tegenwoordige generatie. Gelukkig begint men al van de eerste werken voor de grondlegging van een nieuwe en betere wereld.
Toen ik zelf studente was aan de Leidse universiteit , waren de idealen duidelijk , maar de zgn. werkelijkheid was het ook , en er bestond geen brug , die leidde van ideaal naar realiteit. Maar tegenwoordig is deze brug in constructie. Waar was b.v. twee jaar geleden de Raad van Europa ? Toen ik uw leeftijd had , hadden enkele alleen staande en helder zien de geesten de gedachte van het verenigd Europa ontworpen. Zij werden beschouwd als onpractische idealisten. Tegenwoordig is de schets van het Verenigd Europa getekend in Straatsburg.
In het kader van de Ver. Naties zijn organisaties bezig met de materiële en geestelijke noden van de wereld , met een intensiteit en een omvang , die tot nu toe ongekend waren.
En als ik naar voorbeelden zoek in uw eigen omgeving , dan vind ik heel het reusachtige en steeds groeiende internationale werk van de jeugd.
Wij allen en de jongeren in het bijzonder hebben het enige voorrecht , te leven in een tijdperk van ongehoorde mogelijkheden. Ieder van U zal de gelegenheid krijgen , mee te doen naar de mate van zijn krachten.
Ontneemt Uzelf niet de mogelijkheid om alle mogelijkheden te zien opengaan , wanneer gij vertrouwt , dat een neergang reeds alles in zich draagt , wat een opgang nodig zal hebben , als herstel van evenwicht.
De jeugd kan er zeker van zijn , dat zij niet zal worden teleurgesteld door hen , die er ernst mee maken de wereld tot vernieuwing te brengen , deze wereld , die ingesteld was op een beschaving , die bewezen heeft die naam niet waardig te zijn , omdat zij gevormd was door een kortzichtigheid , die de vernietiging van goddelijke schepping en schepsel door geweld heeft mogelijk gemaakt.
Er is te veel doorstaan om niet een basis te kunnen vinden voor de enig juiste weg , die leidt naar eerbied voor schepping en schepsel , en om niet in deze geest grote en kleine geschillen op te kunnen lossen.
Gij jongeren , die nog zoveel ideële kracht hebt , gij zult de weergaloze mogelijkheden bestendigen , die het leven zal bieden in een nieuwe wereld-formatie. Men moet deze mogelijkheden tot een ingrijpend hervorming niet laten wachten , want de nood is nog nooit zo groot geweest en er is nog nooit zo sterk om hulp geroepen als nu.
De oplossing is , groot te zijn in vergeving , en klein in zelfverheerlijking.
Zo kan men een brug bouwen , die tot een verantwoord en beter leven leidt , en de mensheid alleen maar kan dienen en zijn vrijheid verzekeren.


