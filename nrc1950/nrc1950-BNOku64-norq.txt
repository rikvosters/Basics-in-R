
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Franse marionetten

( Van onze Haagse medewerker voortoneel )

«Les comédiens de bois» van Jacques Chesnais verdienen een vollere zaal dan ze bij hun eerste optreden in de Kleine Comedie vonden. In een zeer vlot tempo worden twintig nummers vertoond.
Eerst enkele bekende chansons de France , dan een aantal taferelen uit een Liliput-circus en na de pauze acht «ballets pantomimes». De poppen zijn zeer knap gesneden , vol smaak en fraai aangekleed , het achterdoek is steeds zeer goed verzorgd en met waarlijk Franse esprit en charme worden de mogelijkheden van marionetten gedemonstreerd. Van een uitstekende observatie getuigden b.v. de trapezewerkster en later de schommelende Venetiaan , die beiden levende wezens werden. De goochelaar in het circus toonde enkele verbluffende kunstjes. Van de ballet pantomimes verdienen een bijzonder woord van lof de verbeeldingen van de «Mille e tune nuits» ( op muziek van Rimsky-Korsakow ) , de fantasie naar «L'apprent is orcier» en het onderzeese ballet op Schuberts Forellen-kwintet.
Aan het einde weken de voorgordijnen en kreeg men de gelegenheid , de twee vertoners en hun beide assistenten een verdiende ovatie te brengen. Wie van de Saia burgers heeft genoten , verzuimen het deze zo geheel anders geaarde marionetten te gaan zien.






