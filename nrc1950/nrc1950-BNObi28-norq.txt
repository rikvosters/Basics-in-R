
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : De eventuele benoeming van Joris Diels. Vragen van een Haags raadslid en het antwoord van B. en W.


Het Haagse raadslid de heer G. van Praag ( C. P. N. ) heeft de volgende vragen tot burgemeester en wethouders gericht ;
1.	Hebben burgemeester en wethouders kennis genomen van het in de pers verschenen bericht , dat in de Koninklijke Schouwburg «Het huis van Bernarda Alba » zal worden opgevoerd , onder regie van de heer Joris Diels ( deze voorstelling is inmiddels gegeven. Red. )?
2.	Is het burgemeester en wethouders bekend , dat deze Belgische toneelleider reeds thans in de directie van de Haagse Comedie is opgenomen ?
3.	Was het bericht juist , dat de heer Diels eerste met ingang van het volgende speelseizoen mede-directeur zou worden van de Haagse Comedie ?
4.	Welke mening hebben burgemeester en wethouders kenbaar gemaakt aan het bestuur van de Haagse Kunstkring , toen zij het onder vraag 3 gestelde vernamen ?
5.	Is de opvatting juist , dat door burgemeester en wethouders bij de behandeling van de begroting 1950 werd medegedeeld ,
dat te zijner tijd op deze geruchtmakende bestemming zou worden teruggekomen ?
6.	Indien het in vraag 1 gestelde juist is , wordt daarmede door dit optreden dan niet vooruitgelopen op zulk een bespreking in de raad ?
7.	Vinden burgemeester en wethouders het dan wel juist , dat genoemde regisseur , zonder dat er in de raad over zijn benoeming is gesproken , thans reeds kan optreden in onze officiële schouwburg ?
8.	Hoe is het standpunt van burgemeester en wethouders ten opzichte van de houding , die door de Nederlandse Vereniging van Toneelkunstenaars in zake deze kwestie is ingenomen ?
9.	Is het niet af te keuren , dat iemand , die in België , tengevolge van zijn houding tijdens de bezetting , geen gelegenheid krijgt om een positie te verwerven , die hem hier thans wordt aangeboden , in onze stad daartoe wel de gelegenheid krijgt ? Burgemeester en wethouders hebben deze vragen als volgt beantwoord :
1.	Burgemeester en wethouders hebben van dit bericht kennis genomen.
2.	De heer Diels is thans niet in de directie van de Haagse Comedie opgenomen.
3/4. Het was burgemeester en wethouders bekend , dat door het bestuur van de Haagse Kunstkring besprekingen met de heer Diels werden gevoerd omtrent de mogelijkheid , dat deze in het seizoen 1950/51 in de leiding van de Haagse Comedie zou worden opgenomen.
5.	Inderdaad is door burgemeester en wethouders bij de behandeling van de begroting voor 1950 medegedeeld , dat een benoeming van de heer Diels eventueel ter sprake zou kunnen komen bij de behandeling van een voorstel tot aanwijzing van de Haagse Kunststichting als vaste bespeler van de Koninklijke Schouwburg.
6.	Neen , de heer Diels vervulde een gast-regie.
7.	De keuze van een gast-regisseur wordt overgelaten aan de directeur van de Haagse Comedie , die daaromtrent overleg pleegt met het bestuur van de Haagse Kunststichting. Burgemeester en wethouders hebben daarmede geen bemoeienis.
8/9. Zolang een voorstel als bedoeld in het antwoord op vraag 5 nog niet aan de orde is , achten burgemeester en wethouders beantwoording van deze vragen praematuur.




