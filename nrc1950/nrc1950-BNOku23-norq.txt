
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Command Decision

( Van onze Haagse medew. voor toneel )

WILLIAM WISTER HAINES heeft zijn ervaringen gedurende een diensttijd van 41 maanden bij de Amerikaanse luchtmacht verwerkt in een toneelstuk , dat eerst werd vertoond ,
toen de door hem zelf naar dit stuk bewerkte «novel» succes had gehad.
Deze ervaringen zijn in «Commando» zeer duidelijk merkbaar ; niet alleen in het weergeven van de sfeer in het hoofdkwartier van een Zware-Bombardementsdivisie in Engeland en van de spanning bij de terugkeer van het eskader na de aanval , maar ook in de zo duidelijk getoonde afkeer van de luchtmacht jegens de leiding uit Washington , de 't beter wetende Congresleden en de marine , over welke tegenstanders menig hartig woord wordt gezegd. Zoals ook de schrijver het moreel van de troep niet bepaald idealiseert.
Zijn beide hoofdmotieven weet hij ondanks alle bijwerk voortreffelijk dramatisch te ontwikkelen : enerzijds de botsing van de brigadegeneraal in zijn rotsvaste overtuiging , dat bepaalde bombardementen ondanks de zeer zware verliezen moeten worden uitgevoerd om erger te voorkomen , tegen het voorzichtiger beleid van anderen ; anderzijds het zeer belangrijke probleem van de menselijke verantwoordelijkheid van de commandant bij het nemen van zo moeilijke beslissingen.
Dat - zoals de regisseurs in het geleide woord in het programma betogen - het stuk de stelling bepleit , dat een weermacht alleen dan sterk is. Indien ze de suprematie in de lucht heeft ,
is een zodanige waarheid , dat zij toen niet een toneelstuk nodig heeft om bewezen te worden.
Het is vooral in het laatste bedrijf , dat het tweede probleem ontwikkeld wordt ; daarvoor zoekt de schrijver het meer in de betrekking tussen de brig. general Dennis en zijn onmiddellijke chef major general Kane , de man die beslissingen gaarne uit de weg gaat , maar van wie we toch ook kunnen geloven , dat hij indertijd hard voor de ontwikkeling van de luchtmacht heeft gestreden. Het is tekenend , dat hij in het laatste bedrijf niet meer ten tonele verschijnt , maar dat zijn - consequent - niet beslissen telegrafisch wordt bekend gemaakt. Nu wordt brig. General Clifton C. Garnett hoofdfiguur : uit Washington gekomen , en dus niet als volwaardig beschouwd , wordt hij belast met het bevel over Dennis' brigade , maar tegen de verwachting van zijn ondergeschikten voert hij het plan van zijn voorganger uit , van wie nu eerst duidelijk blijkt , hoe zwaar hem de verantwoordelijkheid heeft gedrukt.
Desniettegenstaande aanvaardt hij een zwaarder commando in de Pacifio.
Dennis. Kane en Garnett dragen de hoofdhandeling en zij vonden in Paul Steenbergen ( die meer het vermoeide dan het bezetene accentueerde ! Cees Laseur en Bob de Lange voortreffelijke vertolkers. De andere mannelijke leden van de Haasse Comedie ( ditmaal zaten bij de première de vrouwelijke leden in de zaal ) zorgden voor een goede achtergrond ,
waaruit naar voren traden : Jan Retèl als de enthousiaste aanvoerder van het eskader. Bob van Leersum als zijn collega in het hoofdkwartier. Theo Frenkel als de rondneuzende oorlogsverslaggever ( die wel bij vele besprekingen aanwezig mocht zijn ) . Luc van Gent in een kort scènetje als de dronken captain ,
die aan de vooravond van zijn «Pasen» staat , en Pim Dikkers als de aardig getekende figuur van de sergeant , met gevoel voor humor , eigenbelang en trouw voor zijn generaal ( zijn toewijding werd bijna met een open doekje beloond ) .
Henri Eerens was het tot een caricatuur geworden Congreslid , dat de schrijver zich hier voorstelde.
Alfred Pleiter heeft voor de vertaling gezorgd , die de titels in het Engels behield.
Willem Deering voor het decor , dat zich getrouw hield aan de aanwijzingen van de schrijver en het Amerikaanse voorbeeld. Cees Laseur en Paul Steenbergen deelden samen de zorg voor de regie , een wat ongebruikelijke tweehoofdige leiding dus. Maar de twee piloten ( om in stijl te blijven ) stuurden met beleid het vliegtuig , tot grote instemming der aanwezigen in de niet geheel gevulde Kon. Schouwburg , die aan het slot hiervan op ondubbelzinnige wijze blijk gaven ,
waarbij de gebruikelijke bloemen niet ontbraken.




