
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : De socialistische partijen stellen vérstrekkend plan op. Sleutelindustrieën onder internationaal beheer

De economische deskundigen van negen westeuropese socialistische partijen hebben in een gisteravond te Londen gepubliceerd rapport een vérstrekkend plan voor internationaal beheer van de kolen-, staal- en electriciteitsindustrieën en van het transportwezen ,
dat veel verder gaat dan het plan-Schuman , voorgesteld.
Dit voorstel zal , tezamen met het Franse plan voor een gemeenschapppelijk gezagsorgaan voor de kolen- en staalindustrieën van Duitsland en Frankrijk , de volgende maand op twee internationale socialistische conferenties worden besproken. Het is opgesteld door een studiegroep , bestaande uit afgevaardigden van de socialistische partijen van Oostenrijk
, Finland , Frankrijk , West-Duitsland , Groot-Britannië , Nederland , Noorwegen , Zweden en Zwitserland , die in Maart j.1. te Witten in het Roergebied is bijeengekomen.
In het rapport , dat is opgesteld door Wilfred Fienburgh van de Britse Labour , wordt verklaard , dat de socialistische en de kapitalistische landen zouden kunnen samenwerken om een internationaal beheer van de sleutelindustrieën te bereiken , ofschoon wordt toegegeven , dat de vooruitzichten op onmiddellijke internationalisatie dezer industrieën niet groot schijnen te zijn. Aanbevolen wordt door wijziging van de bestaande commissie van de O.E.E.S. nieuwe gezagsorganen in het leven te roepen voor het beheer van de sleutelindustrieën Men stelt zich voor het gestelde doel in drie overgangsstadia te bereiken. Om te beginnen zou ieder gezagsorgaan tot taak hebben een jaarlijks rapport op te stellen inzake de industrie , waarop het orgaan betrekking heeft , en aanbevelingen te doen inzake de problemen , die in deze industrie bestaan. Deze jaarlijkse rapporten zouden aan de O.E.E.S. , de bij deze organisatie aangesloten regeringen en aan de algemene vergadering van de raad van Europa gezonden moeten worden.
Het tweede stadium zou bereikt worden , wanneer alle Westeuropese landen de beginselen van de geleide economie en een nationaal beheer van de sleutelindustrieën ,
alsmede van planning voor werkgelegenheid voor iedereen , accepteren.
In dit stadium zou aan de gezagsorganen bevoegdheid kunnen worden gegeven om beslissingen te nemen ten aanzien van de algemene organisatie der industrie ,
investeringen , prijzen en productie , terwijl mogelijk tevens een centrale afzetorganisatie in het leven zou kunnen worden geroepen. Dit houdt met andere woorden in , zo wordt in het rapport gezegd , dat de gezagsorganen zouden worden getransformeerd in openbare internationale kartels. Teneinde de benodigde politieke controle te waarborgen , zouden deze organen ondergeschikt kunnen worden gemaakt aan de O. E. E. S. of wellicht aan de raad van Europa. De in dit stadium te nemen beslissingen zouden met algemene stemmen moeten worden genomen.
Het derde stadium zou volledig internationaal beheer van de sleutel-industrieën inhouden. Dit vooronderstelt een wijziging in de politieke structuur van West-Europa , welke leidt tot het instellen van een Westeuropees parlement met ruime bevoegdheden met betrekking tot de Westeuropese economie. In dit stadium zouden eventuele beslissingen met meerderheid van stemmen genomen moeten worden. Eventuele geschillen zouden beslecht moeten worden door een Europees parlement of raad van ministers. In het algemeen dient er volgens het voorstel een principiële gelijkheid te zijn voor wat betreft lonen , sociale voorzieningen en levensstandaard in alle gebieden , die onder de internationale gezagsorganen vallen.
Het rapport , dat voorts ook nog enige voorstellen ter bestrijding van particuliere kartels bevat , zal worden besproken op de conferentie van de internationale socialistische organisatie ,
die op 1 Juni te Kopenhagen zal worden geopend en op de Westeuropese socialistische conferentie , die in de loop van Juni te Londen zal worden gehouden.




