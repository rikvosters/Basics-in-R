
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De vroege aardappelen komen over enkele dagen

( Van onze correspondent ) .


ALKMAAR , 22 Mei.


Nog enkele dagen , dan zullen de eerste vroege aardappelen van de koude grond de veilingen bereiken.
Het aanhoudend koude weer heeft de groei echter zodanig geremd , dat de vroege aardappelen 10 à 14 dagen later zijn dan in de afgelopen jaren het geval is geweest.
Het voornaamste gebied voor de vroege aardappelen is Noord-Holland ; ongeveer 80 pct van de Nederlandse oogst komt uit deze provincie. De stand van het gewas is er matig en de productie zal waarschijnlijk niet meevallen.
Verwacht wordt , dat de oogst ten hoogste 15. 000 wagons a 10 ton zal bedragen.
Het is vrijwel algemeen de gewoonte in Noord-Holland om het gewas aan te melden voor de keuring van de N.A.K.
en het te rooien voor de daarvoor vastgestelde datum. Het voordeel hiervan is , dat de aardappelen dan zowel voor de consumptie als voor pootgoed kunnen worden bestemd. Aangezien de regering voor de pootaardappelen een minimumprijs garandeert , betekent dit , dat wanneer de prijzen voor de consumptie te sterk dalen , aan de aardappelen de bestemming van pootgoed wordt gegeven.
En waar de minimumprijs daarvoor vaststaat , houdt dit in , dat de prijzen voor consumptie nooit kunnen dalen onder een voor de producent lonend peil.
In het afgelopen jaar zag het er aanvankelijk niet zo goed uit. Het Roergebied , dat altijd een hoofdafnemer was geweest , viel uit , zodat de markt voor vroege consumptie-aardappelen overvoerd dreigde te raken. De kansen voor pootaardappelen waren echter gunstig en het advies van de organisatie luidde dan ook : bewaar de aardappelen.
Dit bleek inderdaad juist te zijn gezien.
Vooral , toen naast verscheidene overzeese afnemers bovendien nog West-Indië in de markt kwam en aanzienlijke hoeveelheden begon af te nemen. Het resultaat was erg bevredigend : voor de winter was alles verkocht tegen goede prijzen.
Voor de komende oogst wordt ook export naar Duitsland verwacht. Er loopt nog een contingent , dan niet kon worden opgebruikt tengevolge van de schaarste aan late aardappelen in de afgelopen winter. Hiervoor zullen thans vermoedelijk vroege aardappelen in aanmerking komen.
Men neemt aan , dat van de beschikbare 15. 000 wagons in ieder geval 7000 in Nederland verbruikt kunnen worden , terwijl zeker een 2000 wagons kunnen worden uitgevoerd Er resteren dan nog 6000 wagons , die als pootaardappelen kunnen worden gebruikt. Gezien de resultaten van het vorige jaar , wordt verwacht , dat de afzet daarvan geen moeilijkheden zal opleveren.
Voor de vroege aardappelen ziet het er voor de producent dus vrij gunstig uit.




