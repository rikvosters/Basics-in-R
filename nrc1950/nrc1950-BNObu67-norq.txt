
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Het plan-Schuman. Engeland ontvangt officiële uitnodiging

Volgens Reuters correspondent te Parijs heeft de Franse regering Donderdag een officiële uitnodiging aan Engeland gestuurd om deel te nemen aan onderhandelingen over de oprichting van een Westeuropese staal- en steenkoolpool. Deze uitnodiging kruiste het aanbod van de Britse regering om waarnemers te zenden naar besprekingen tussen Frankrijk en Duitsland over het plan-Schuman.
De Franse uitnodiging , die Donderdag naar Londen werd verstuurd was enige dagen eerder aan de regeringen van Italië , België , Nederland , Luxemburg en West-Duitsland gezonden. Zij verzoekt de regeringen haar instemming te betuigen met het beginnen van onderhandelingen op basis van de in Schumans verklaringen van 9 Mei omschreven beginselen.
Franse regeringskringen zien in het Britse aanbod een teken , dat de Britse regering zich niet van het plan-Schuman afzijdig wil houden. Men wijst er echter tegelijkertijd op , dat het zenden van waarnemers , zonder eerst de beginselen te aanvaarden , in Parijs beschouwd wordt als niet in overeenstemming te zijn met de bepalingen van Schumans verklaringen de daar op volgende Franse uitnodiging.
In diplomatieke kringen te Parijs verklaart men te hopen , dat de Brit se regering een stap verder zou gaan na bestudering van de Franse uitnodiging.
In dat geval zouden de onderhandelingen naar verwachting ongeveer medio Juni beginnen.
Naar het A. N. P. uit Brussel meldt , heeft de Belgische kabinetsraad gisterochtend besloten , dat België aan de onderhandelingen over Schumans plan zal deelnemen.




