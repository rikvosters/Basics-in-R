
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : De gebeurtenissen te Makassar. De kans op een vreedzame oplossing zou zeer zijn verminderd. Aziz laat de federale troepen verhongeren

De gebeurtenissen te Makassar hebben de politieke spanningen tussen Oost-lndonesië en Djokja doen toenemen , aldus verneemt het A. N. P.
Tevens zijn de kansen op een vreedzame oplossing langs de weg van overleg zeer verminderd. De regering van de V. S. I. heeft haar teleurstelling en verstoordheid betoond wegens het feit , dat de eerste minister van Oost-lndonesië niet in het speciale vliegtuig , dat de regering van de V. S. I. naar Makassar had gezonden , is meegekomen. Slechts de minister van Voorlichting , Ratulangi , is aangekomen , doch de regering der V. S. I. is niet bereid met hem alleen de situatie te bespreken.
Ook de driehoeksconferentie , die tussen de V. S. I. , Djokja en Oost-lndonesië morgen in Djakarta zou beginnen , is reeds afgelast. De zegsman van de regering der V. S. I. heeft verklaard , dat de instructies aan het bataljon van Worang gehandhaafd blijven. Het bataljon ligt nog steeds op de rede van Makassar. De kans is niet uitgesloten ,
dat het bataljon toch zal landen. In kringen van de regering der V. S. I.
wordt de actie van Abdul Aziz reeds in verband gebracht met de actie van Westerling. Men herinnerde hierbij aan het feit , dat Abdul Aziz onder Westerling heeft gediend op Zuid-Celebes in 1946, waarbij 40. 000 pemoedas het leven lieten in de nationale strijd «.
De regering van de V. S. I. heeft een communiqué uitgegeven , waarin wordt verklaard , dat zij een nadere gedragslijn zal bekendmaken ten aanzien van Makassar binnen de door haar vastgestelde termijn , tenzij de militaire situatie binnen die tijd verbeterd zal zijn op een wijze , zoals de regering van de V. S. I. dit wenst. Deze bekendmaking wordt in het algemeen opgevat als een soort ultimatum , ofschoon de tijdsduur van »de vastgestelde termijn « niet bekend is.


Aneta meldt , dat kapitein Abdul Aziz 48 uur tijd heeft gekregen om naar Djakarta te reizen om verantwoording af te leggen. Het A. N. P. verneemt verder , dat men in regeringskringen van de V. S. I. van , mening is , dat de troepen van Abdul Aziz het feit , dat zij een onderdeel zijn van het leger der V. S. I. , slechts als een masker gebruiken om tegen de V. S. I. te strijden. Politieke waarnemers menen , dat de tegenstelling federalisme-unitarisme door de militaire gebeurtenissen te Makassar ten zeerste is vertroebeld.
Uit andere delen van Oost-lndonesië zijn nog geen berichten of reacties ten aanzien van het gebeurde ontvangen.
Intussen wordt vernomen , dat de Nederlandse ambtenaren in Oost-lndonesië een zeer dringend advies van de Hoge Commissaris hebben ontvangen , zich buiten alle controversen te houden. Dr. Ratulangi , de Oostindonesische minister van voorlichting , heeft namens zijn regering aan de regering der V. S. I. verklaard , dat zijn regering niets heeft uit te staan met de actie van Abdul Aziz en dat geen der gezagsapparaten van de negara zich in deze kwestie gemengd heeft. Hiermede , aldus de verklaring , is het duidelijk , dat het militaire optreden te Makassar niets te maken heeft met de verdediging van de negara. Voorts werd medegedeeld , dat tenminste 300 niet georganiseerde leden van het K. N. I. L.
aan de actie deelnamen. In verband hiermede vertoeft luitenant-generaal Buurman van Vree den te Makassar. Hij zal na zijn terugkeer in Djakarta besprekingen met de regering der V. S. I. voeren , teneinde de kwestie van deze militairen van het K. N. I. L. , die » individueel optraden , af te handelen , aldus besluit de verklaring van de regering der V. S. I.
Uit Makassar bericht Reuter , dat Aziz gezegd heeft , de federale troep en uit Djakarta te zullen laten verhongeren , zodat zij naar Djakarta zouden moeten terugkeren. Hij zeide , dat de schepen gebrek aan voedsel en wat er hebben , doch dat hij weigerde de instructies van de centrale regering in Djakarta , om hen op zee van voedsel te voorzien , op te volgen. Heden zijn nog 250 vroegere guerrillastrijders van Bali te Makassar aangekomen , doch Aziz weigerde toestemming tot land en te geven en hij zal hen terugzenden naar Java.
Een korvet van de zeemacht der V. S. I. . «Hang Tuah » is uit Tandjong Priok vertrokken naar Makassar. Aan boord bevindt zich kolonel Bambang Soegeng1,
waarnemend stafchef van de strijdkrachten der V. S. I. Het korvet , dat bij de soevereiniteitsoverdracht door de Koninklijke Marine aan de zeemacht der V. S. I. werd overgedragen , heeft levensmiddelen aan boord voor de leden van het bataljon-Worang.




