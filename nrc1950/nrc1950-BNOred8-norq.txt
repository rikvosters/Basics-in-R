
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Om een goede woningpolitiek

HET VOORSTEL van de Staatscommissie tot herziening van de Woningwet bevat ten aanzien van de erkende instellingen , die zich op het terrein van de volkshuisvesting bewegen ,
een nieuwe regeling. De wet kent thans reeds de zogenaamde toegelaten verenigingen , dat zijn verenigingen ( of vennootschappen of stichtingen ) ,
die bij Kon. besluit zijn toegelaten als uitsluitend werkzaam in het belang van de verbetering van de volkshuisvesting. Deze alleen kunnen in aanmerking komen voor de financiële faciliteiten van de bestaande Woningwet. Het ontwerp wil daarnaast een tweede categorie in het leven roepen , die als doel heeft , werkzaam te zijn op het terrein van de volkshuisvesting en slechts een beperkte winst beoogt. Zij krijgen ook een erkenning met het predicaat «mede in het belang van de volkshuisvesting werkzaam».
De Commissie heeft hierbij het oog gehad op wat zij noemt de neiging tot vorming «van grotere ondernemingen ,
die zowel de bouw als de exploitatie van woningen ter hand nemen en daarbij voornamelijk een solide kapitaalbelegging op het oog hebben. Zij zoeken niet door speculatie hoge winsten te behalen , maar nemen genoegen met een matig , doch verzekerd langdurig rendement. In de practijk lopen haar belangen voor ten belangrijk deel evenwijdig met die van een goede woning voorziening».
Over de gewone particuliere bouw die in de jaren vóór 1940 een groot deel ven de woning voorziening voor zijn rekening nam , laat het Rapport zich niet uit. Voorgesteld wordt slechts , aan de genoemde particuliere « mede sociaal gerichte lichamen» bepaalde faciliteiten te verlenen.
OOK wij zijn overtuigd , dat dé particuliere woningbouw in het verleden , fouten heeft gemaakt. De zogenaamde speculatie bouw , die woningen placht te bouwen met geen ander doel dan deze zo spoedig mogelijk van de hand te doen , heeft inderdaad allerminst steeds bij gedragen tot het verkrijgen van gezonde vormen van woningbeheer en woning exploitatie. De grote onderneming ,
die met behulp van grote beleggingskapitalen de door haar gebouwde woningen zelf blijft verhuren , biedt zeker voordelen ten aanzien van de kwaliteit van de bouw , van deskundig beheer en van een afschrijving op gezonde basis.
Maar tussen de beide uitersten , de grote beleggingsmaatschappij en de kleine speculatiebouwer , die met een minimum van eigen geld en een maximum van eerste , tweede en derde hypotheken een paar pandjes weet te bouwen , die hij zo spoedig mogelijk aan een kleine belegger met wat spaargeld van de hand doet , liggen nog allerlei vormen van particulier initiatief , die ons in het verleden veel woningen en in den regel goede woningen hebben geleverd.
In normale tijden heeft dit initiatief geen overheidssteun nodig. Ineen tijd als deze na-oorlogse met abnormaal hoge bouwkosten echter wel.
En daarom achten wij het bedenkelijk , dat het ontwerp de geldelijke steun van de overheid ter bevordering van de woning voorziening beperkt tot de woningbouwverenigingen , de gemeenten en de bovenbedoelde «mede sociaal gerichte » particuliere lichamen.
Alle overige particuliere bouw ( behoudens het bouwen van eigen woningen door arbeiders ) komt , zolang de woningbouw zichzelf niet bedruipt ,
niet meer aan bod.
Wij vrezen , dat door deze uitschakeling van een groot deel van het particuliere initiatief , dat in ons land gelukkig nog aanwezig is , een vlotte woning voorziening zal worden tegengehouden en de woningbouw binnen een keurslijf van overheidsbemoeiing zal worden gehouden , dat vooral de zo noodzakelijke daling van de bouwkosten ernstig in de weg zal staan.
TEN SLOTTE het Staatstoezicht op de volkshuisvesting. Tot 1946 is dit uitgeoefend door een hoofdinspecteur en aan deze toegevoegde inspecteurs ,
gevestigd in de provincies.
Thans worden deze functies uitgeoefend door de directeur-generaal en hoofdingenieurs-directeur. De Commissie wil hierin een radicale verandering brengen Zij kent aan Ged. Staten , met name ten aanzien van de woning voorziening in de gemeenten ,
een veel omvangrijker taak toe en meent , dat deze Colleges die niet zullen kunnen vervullen zonder een eigen ambtelijk bestel. Op grond hiervan wil zij het toezicht op de naleving van de wet , voor zover de provincies en de gemeenten betreft ,
opdragen aan provinciale diensten.
Aan de rijksdienst blijft dan slechts de taak de medewerking aan de uitvoering en het toezicht op de naleving van de Woningwet , voor zover het rijksbelang dit vordert. Hierbij is dan blijkens art. 33 van het ontwerp behalve aan aangelegen heden van algemene aard. gedacht aan rijkswoningbouwprogramma's en rijksproductie regelingen.
De Commissie gaat hierbij toch wel heel ver in de richting van de in het algemeen zeker niet verwerpelijke decentralisatie. Wat het ontwerp-Ruimtewet betreft , was hiertoe zeker meer aanleiding , omdat alle provincies dankzij de door de bezetter gestimuleerde regelingen voor het Nationale Plan thans beschikken over provinciale planologische diensten , die zich geleidelijk een eigen plaats hebben bevochten. Provinciale volkshuisvestingsdiensten zijn echter in ons land nog onbekend. De inspecteur van de volkshuisvesting is sedert 1902 de vertrouwde en gewaardeerde adviseur van God. Staten en , voor zover ons bekend , is nooit iets gebleken van een streven van de provinciale bes turen om deze zaak in eigen hand te nemen. Waarom moet dit thans dan ongevraagd gebeuren ? Nog daar gelaten de vraag , of deze provinciale diensten gezamenlijk niet duurder zullen uitkomen dan het huidige bestel , zijn er klemmende redenen om dit voorstel niet te aanvaarden.




