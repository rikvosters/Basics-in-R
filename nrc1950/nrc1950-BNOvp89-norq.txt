
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Diner en receptie op het Elysée

( Van onze correspondent te Parijs ) .

Dit verhaal zou veel te lang worden , als het al niet te lang is geworden , wanneer uitvoerig zou worden geschreven over het galadiner en de daaropvolgende ontvangst op het Elysée. Er moge dus worden volstaan met enkele grepen. Meer dan honderd gasten namen aan het diner deel. Een prachtig zilveren servies werd gebruikt , dat aan het dessert door gouden borden werd vervangen. Een keur van spijzen , o.a. forel , poularde de presse en asperges stonden op het met artiestenhand geëtste menu. Verschillende Bourgognes van 1934 en champagne ( Louis Röderer van 1928 ) werden geschonken. Tijdens het diner speelde het symphonie-orkest van de Garde Républicaine muziek van Franse en Nederlandse componisten ( Hans Henkemans , Johan Wagenaar en Julius Röntgen ) .
Na afloop is het vorstelijke paar ter ere , een «divertissement » aangeboden in de grote feestzaal. Welk een aanblik bood deze zaal met het schijnsel van de acht kristallen kaarsen kronen en de kostbare gobelins ! De dames en grande toilet te. H.M. in een witte met goud geborduurde japon. Over de juwelen van de Koningin sprak iedereen : H.M.
droeg een diamanten collier met bijpassende oorringen en een diamanten diadeem. De Prins was gekleed in het groot tenue van luitenant-generaal der grenadiers. Alle heren waren in rok met decoraties ( president Auriol en minister Schuman waren onder de nieuwe ridders in het grootkruis in de Nederlandse Leeuw ) . Uniformen van de leden van Hr. Ms. hofhouding werden zeer bewonderd : de opperceremoniemeester met zijn staf , de stalmeester als ritmeester der blauwe huzaren , enz. enz.
Acteurs en actrices van de Comédie francaise voerden korte , z.g. «proverbes » op van de 18de eeuwse auteur Carmontelle. Mademoiselle Micheline Boudet declameerde gedichten van duBellay tot Prévert en tenslotte deed Noël Noël de Koningin en de Prins hartelijk lachen om zijn voordracht , die hij zelf aan de piano begeleidde.
Vooral toen de beroemde humorist vertelde , dat hij de president met een accent Toulousain Hollands had horen spreken zat president Auriol , men vergeve de onprotocolaire uitdrukking , te schuddebuiken.
Na het divertissement bleef men nog lang bijeen. De Koningin ontving in een van de salons de artiesten van de avond en liet vele gasten aan zich voorstellen. De Prins bleef geruime tijd bij een van de buffetten met president Auriol en minister-president Bidault praten.
Rondom het Elysée was het heel volk groepen belangstellenden op straat bewonderden de aanrijden de gasten. De straat was als van ouds feestelijk verlicht en de tuin van het Elysée met de schijnwerpers op de gazons , de hoge bomen en het vijvertje gericht , was een sprookje gelijk.




