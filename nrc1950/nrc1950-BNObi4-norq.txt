
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Maansverduistering op vele plaatsen te zien geweest

Van onze weerkundige medewerker )

PRECIES zoals de heren astronomen hadden voorspeld , is de maan gisteravond enige tijd in de schaduw-kegel van de aarde geweest. Vrijwel overal zal men dit interessante verschijnsel geheel of gedeeltelijk hebben kunnen zien ; het feit , dat wij Zondagmorgen juist in kersverse polaire lucht waren gekomen , was wel bijzonder gunstig voor de waarneming , omdat het zicht in deze lucht altijd buitengewoon goed is. Een minder gunstige noot vormden de vele wolken , die voor een belangrijk deel samenhingen met een trogvormige storing , die gedurende de tweede helft van de Zondagmiddag het Westen van het land was gepasseerd en 's avonds het weer in de Oostelijke provincies nog ongunstig influenceerde. Op vliegveld Twente heelt men tot half elf toen de totale verduistering reeds voorbij was , niets van de maan kunnen zien. In de Bilt was het veel beter ,
daar heeft men zowel het kleiner worden van de maan als de totale verduistering en ook het aangroeien van de maansikkel tot de normale volle maan duidelijk kunnen waarnemen ,
al waren er onderbreking en wegens overdrijven de wolkenvelden.
In het Westen van het land zal het nog wel iets beter zijn geweest. Ditmaal is alles dus nogal meegevallen.
Verleden jaar was dat op 13 April - eveneens in de week voor Pasen - anders. Toen bleef de maan achter de wolken , maar op 7 October was de verduistering beter te observeren. Nu zullen wij weer tot de nacht van 25 op 26 September moeten wachten voordat zich opnieuw een maansverduistering zal voordoen.




