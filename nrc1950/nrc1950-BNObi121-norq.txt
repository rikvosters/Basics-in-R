
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Prof. dr. P. Debye in ons land

( Van onze correspondent ) .


MAASTRICHT , 25 Mei. -

Prof. dr. P.
Debye , wereldberoemd natuurkundige en winnaar van de Nobelprijs , vertoeft voor enige dagen in zijn geboortestad Maast richt. De geleerde die in Amerika aan de Cornell University is verbonden , heeft Madrid bezocht ter gelegenheid van het tien-jarig bestaan van de hoge raad voor wetenschappelijk onderzoek. Tijdens dit bezoek is hem het erelidmaatschap aangeboden van de Spaanse nationale vereniging voor natuuronderzoek.
Prof. Debye , die in vele laboratoria in Duitsland heeft gewerkt , en o.a. een laboratorium heeft gebouwd voor het Kaiser Wilhelm Institut waarvoor de Rockefeller Foundation twee millioen dollars beschikbaar stelde , heeft ook nu een rondreis door Duitsland gemaakt ,
waarbij hem de Max Planck-medaille als blijk van waardering voor zijn grote verdiensten op wetenschappelijk gebied werd aangeboden.
Op 6 Juni hoopt de beroemde Nederlands-Amerikaanse geleerde weer in New York te zijn voor het bijwonen van een conferentie van de National Academy. Op 11 Juni dient hij weer in St. Lourents te zijn , waar hem door de universiteit aldaar , het eredoctoraat zal worden aangeboden.
Prof. Debye houdt zich momenteel bezig met het onderzoek naar de mogelijkheden van plastics bij lage temperaturen , en kunstmatige rubber. Door nieuwe werkwijzen is men erin geslaagd synthetische rubber te vervaardigen welke voor autoband en kwalitatief 25 % beter is dan natuurrubber.




