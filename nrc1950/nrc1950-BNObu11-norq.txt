
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Kerk en intern , toenadering

Te Speyer hebben Duitse en Franse protestanten de vraagstukken , die beide naties bezighouden , besproken. Van Duitse zijde waren o. m. aanwezig : ds. Niemöller ,
bondsminister dr. Heinemann , prof. Iwand en prof. Vogel. Van Franse kant o.m. de vroegere minister van economische zaken André Philip , de hoofdredacteur van «Le Monde » , Réné Courtin ,
en ds. Westphal van het moderamen van de Raad van Franse protestantse kerken.
Vele problemen werden aan de orde gesteld , ook dat van de Saar. Beide delegaties besloten , haar kerken op deze officieuze besprekingen te attenderen en naar aanleiding hiervan in de gemeenten in Duitsland en in Frankrijk officiële samensprekingen te organiseren ten einde een goed en blijvend wederzijds begrip mogelijk te maken.
Aan het eind dezer ontmoeting werd een oecumenische godsdienstoefening gehouden , waarin het Avondmaal werd gevierd en ds. Bosc uit Maux in het Duits de predikatie hield met het thema : «Alleen de in het christelijk geloof gefundeerde liefde kan het Franse en Duitse volk met het verleden verzoenen.




