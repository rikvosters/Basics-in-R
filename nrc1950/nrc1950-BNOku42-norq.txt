
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Nijhoffs Pinksterspel

( Van onze medewerker voor toneel te Utrecht ) .


Het Pinksterspel , dat M. Nijhoff heeft geschreven onder de titel «Des Heilands Tuin» , is vol van diepe zin en symbolische expressie. Het is uit litterair oogpunt zeker niet minder van waarde dan zijn Kerst- en Paasspel , maar het is uiteraard wat beschouwelijker van karakter en bovendien wat minder populair.
De Pinkstergebeurtenis spreekt bij de massa bovendien ook minder aan.
Het is dus niet onbegrijpelijk , dat dit spel minder vaak is uitgevoerd dan de andere bijbelse spelen van zijn hand.
Dat het niet minder indrukwekkend is , heeft gisteravond de uitvoering door Wt Rechte Liefde wel bewezen , een voorstelling welke plaats had onder auspiciën van het Centraal bureau voor evangelisatie in de Buurkerk.
Niet alleen was door een sober suggestief decor voor een voorname omlijsting gezorgd , ook de spelers en niet te vergeten de speelsters ( Maria en de Shyllen ) verrichtten hun taak met kennelijke toewijding en in pieuze stijl. Het geheel kreeg , vooral in zijn hoogtepunten een sacrale kracht. Deze hoogtepunten werden door het orgelspel van Meindert Boekei op waardige wijze ondersteund. Vrijdagavond heeft een herhaling plaats.




