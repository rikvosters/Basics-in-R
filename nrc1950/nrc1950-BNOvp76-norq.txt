
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Bayar is Turks president *

De leider van de Turkse democratische partij , Celal Bayar , een 63-jarige bankier , is tot president van Turkije gekozen.
De nieuwe nationale vergadering kwam gisteren voor het  eerst bijeen om de vele nieuwe leden te beëdigen en de nieuwe president te kiezen.
Luide toejuichingen weerklonken , toen Bayar van de tribune naar benedenstapte , nadat hij als lid van de assemblee was beëdigd , welk laatste volgens de Turkse grondwet noodzakelijk is , voordat iemand tot president kan worden gekozen.
Ismet Inönü , leider van de verslag en republikeinse partij , was niet aanwezig , daar hij het gebouw niet kon betreden zolang hij nog president van Turkije was.
Het ministerie van justitie heeft bekendgemaakt , dat in totaal 83 pct. der kiesgerechtigden heeft gestemd. De democraten verkregen 53 , 59 pct. , de republikeinen 39 , 93 pct. en onafhankelijken en splintergroep en de rest van de uitgebrachte stemmen. Een klein aantal stemmen uit verafgelegen delen van het land is nog niet geteld , maar dit kan geen invloed meer hebben op de uitslag.
De verdeling der zetels is als volgt : democraten 407 , republikeinen 69 , onafhankelijken negen en nationalen één.
Het totaal aantal zetels bedraagt eigenlijk 487 , maar een democratische afgevaardigde stierf , even nadat hij over de radio zijn verkiezing had vernomen.
Om 15 zetels moet nog worden gestemd , omdat 15 democraten in twee kieskringen candidaat hadden gestaan , hetgeen volgens de Turkse wet is toegestaan. Daar zij in beide kieskringen gekozen werden , moesten zij in een van deze kringen aftreden.
Na de verkiezing van de president stelde de nieuwe premier , Adnan Menderes , zijn kabinet voor , waarin Foead Koproeloe minister van buitenlandse zaken is.


