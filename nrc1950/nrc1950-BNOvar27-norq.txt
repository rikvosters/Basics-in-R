
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : BEKNOPT VERSLAG TWEEDE KAMER. De financiering van oorlogsschade van publiekrechtelijke lichamen

( Vergadering van Dinsdag , geopend te 13 uur , voorzitter dr. L. G. Kortenhorst ) .


Aan de orde is het wetsontwerp bijdragen wederopbouw publiekrechtelijke lichamen.
Mr. Ten Hagen ( arb. ) is van mening , dat het ontwerp door de wijzigingen na de memorie van antwoord aanmerkelijk is verbeterd. Toch kan critiek nog niet geheel achterwege blijven. Met name acht spr. de nieuwe omschrijving van het begrip «publiekrechtelijk lichaam» niet juist. De definitie in de wet is niet juist en klopt niet met verscheidene lichamen , waarop de wet van toepassing zal zijn.
Inzake de beslissing over het toekennen van vergoeding acht spr. het billijk , dat beroep mogelijk is , indien het de vraag betreft , of de belanghebbende een publiekrechtelijk lichaam is. Bovendien is spr. van mening , dat de beslissing van de minister van financiën behalve een financiële , ook vaak een bestuurlijke en een technische zijde heeft. In verband daarmee dient , naar zijn inzicht , medewerking van andere ministers geëist te worden voor van het advies van de Raad van State afwijkende beslissingen.
De heer Biewenga ( a.r. ) maakt bezwaar tegen de omschrijving van het begrip publiekrechtelijk lichaam. Is de minister niet van mening , dat voor de vaststelling van de vergoedingen , de medewerking van andere ministers moet worden opgenomen ? Is het voorts wel juist , dat in alle gevallen de bijdragen van particulieren van de vergoedingen worden afgetrokken ?
Mr. De Haas ( kath. ) pleit voor uitbreiding van het beroepsrecht. Wat wordt voorts in het kader van dit ontwerp geacht te zijn een publiekrechtelijk lichaam ? Bij handhaving van de huidige formulering zullen bovendien vele particuliere lichamen , die geringe overheid subsidie ontvangen , buiten de wet vallen.
Bij de vaststelling van de vergoedingen dient , naast de minister van financiën ook de minister van binnenlandse zaken te worden ingeschakeld.
Mr. baron van der Feltz ( c.h ) zegt zich in hoofdzaak met het ontwerp te kunnen verenigen.
Niet juist is het , dat de minister van financiën alleen de vergoedingen bepaalt.
De rechtszekerheid zal stellig toenemen , indien de minister ermee accoord gaat , de minister van binnenlandse zaken hierbij in te schakelen. Eveneens zal dit het geval zijn , indien het recht van beroep wordt uitgebreid.
De heer Ritmeester ( v.en d. ) is van mening , dat het beroepsrecht te krap is geregeld. Spr. acht het begrijpelijk , dat de overheid , gezien de grote uitkering , de zeggensmacht aan zich wenst te houden. Het gevaar bestaat echter , dat de andere partij te zeer wordt uitgeschakeld.
In verband daarmee pleit hij voor uitbreiding van de commissie financiering wederopbouw publiekrechtelijke lichamen met twee gemeente-vertegenwoordigers.
Mr. Beernink ( c.h. ) zegt voorstander te zijn van uitbreiding van het beroepsrecht. Dit niet alleen omdat het ontwerp een subjectief karakter draagt , maar ook omdat , d.m.v. de wijzigingen centraliserende tendenzen zijn binnengedrongen.
Spr. stelt een aantal vragen , die overeenkomen met door hem ingediende amendementen en dringt tenslotte aan op spoedige inwerkingtreding van het ontwerp.
Prof. mr. Gerbrandy ( a.r ) acht het onjuist dat door art. 18 van dit ontwerp art. 93 van de wet op de materiële oorlogsschaden wordt gewijzigd. De discussie over dit laatste artikel is immers nog niet gesloten ; integendeel , de zaak is sub judice.


Dit artikel dient in een afzonderlijk ontwerp geregeld te worden , op zodanige wijze , dat de Raad van State opnieuw gehoord wordt en een bevredigend debat kan worden gehouden.
De heer Hoogcarspel ( comm. ) zegt het onjuist te achten , dat uitsluitend door de minister van financiën zal worden beoordeeld , welke vergoedingen de betrokkenen zullen ontvangen. Het departement van binnenlandse zaken dient hierbij te worden ingeschakeld.
Art. 18 als wijziging van art. 93 van de w.m.o. is een insluipsel , dat de Kamer stellig zal dienen te weren. Dit is een uitermate ingewikkelde zaak en kan niet zo maar terloops gewijzigd worden. Hij verzoekt de minister deze wijziging bij afzonderlijk ontwerp in te dienen.


De minister antwoordt

De minister van financiën , prof. mr. Lieftinck zegt met betrekking tot art. 18, dat geen staatsrechtelijk bezwaar kan worden aangevoerd. Van invoeging van een nieuw onderwerp is geen sprake.
Regeling van deze materie bij afzonderlijk ontwerp zou in hoge mate onraadzaam zijn. Bovendien is de regeling van molest zeer urgent , want daarop wacht voor een groot deel de uitvoering van de w.m.o. Spr. kan niet beschuldigd worden van woordbreuk , hij heeft immers nooit iets beloofd ; het betreft hier slechts een voornemen , dat hij later heeft gewijzigd. Spr. is dan ook niet bereid art. 18 terug te nemen.
Dit ontwerp handelt over een totaalbedrag van 1 1/2 milliard , terwijl in de na-oorlogse jaren reeds 325millioen aan voorschotten werd uitgekeerd. Het verwijt van centraliserende tendenie gaat maar ten dele - n.l. alleen voor de vergoedingen wegens schade en goederen - op.
Een bedrag van 1 milliard aan vergoedingen wordt besteed onder verantwoordelijkheid van vier andere ministers naast de minister van financiën.
Voor een half milliard zal de minister van financiën alleen de verantwoordelijkheid dragen. Men vergete echter niet , dat de commissie advies uitbrengt. Is de commissie niet tevreden over de beslissing , dan zal ministerieel overleg plaats vinden. Gezien het grote aantal gevallen zal het niet mogelijk zijn de andere ministers dadelijk in te schakelen.
Het zou een enorme verzwaring van de taak , een vertraging en in efficiency betekenen. Spr. doet een beroep op de Kamer hierop niet aan te dringen.
Uitbreiding van het beroepsrecht ( art. 13 en 14 ) acht spr. niet juist. Het betreft hier facultatieve uitkeringen , waarin sprake is van beleid en niet zonder meer van recht. Staatsrechtrechtelijk zou het dus onjuist zijn op deze artikelen het beroepsrecht van toepassing te verklaren.
Voor de gelijkstelling van «andere lichamen» met publiekrechtelijke lichamen zijn twee criteria gesteld ter voorkoming van lichtvaardige gelijkstelling. Particuliere ziekenhuizen nu vallen niet onder deze wet , maar daarvoor is immers in de w.m.o. reeds een regeling getroffen. Voor kindertehuizen , vacantiekolonies e.d. zullen afzonderlijke regelingen getroffen worden ; deze zullen verder gaan dan de w.m.o. , doch minder ver dan dit ontwerp.
Voor de regeling van de schade van de NS. zal zeer binnenkort een afzonderlijk ontwerp worden ingediend. Dit is thans in vérgaande staat van voorbereiding.
Spr. acht het niet raadzaam twee vertegenwoordigers van de gemeenten in de commissie financiering wederopbouw publiekrechtelijke lichamen op te nemen.
Het hek zal van de dam zijn en de commissie zal een veel te log lichaam worden.
Verstandiger komt het spr. voor vertegenwoordigers van lichamen , die belang hebben bij een bepaalde kwestie , als buitengewone leden toe te laten Bij de replieken handhaven de heren Gerbrandy ( a.r. ) en Hoogcarspel ( comm. ) hun mening , dat het onjuist is , de w.m.o. te wijzigen bij art. 18 van dit ontwerp.
De heer Hoogcarspel stelt voor de beraadslaging over dit ontwerp te schorsen opdat de minister met de commissie van voorbereiding overleg over deze kwestie - en tevens over de vele ingediende amendementen - met de minister kan plegen.
De vergadering wordt tot 20 uur geschorst.
De vergadering wordt te 20 uur hervat.
De minister verdedigt in zijn dupliek de opneming van art. 18. De bedoeling van het artikel is , verdere procedures te voorkomen , zodat de molest uitkeringen voort kunnen gaan. Heeft het nu zin maanden te wachten totdat in hoogste instantie uitspraak zal zijn gedaan om dan pas met de verduidelijking te komen ? Men hunkert naar de uitkeringen.
Met betrekking tot het horen van de Raad van State , herinnert spr. aan de aanschaffing van de ondernemingsbelasting.
Bij de behandeling van dat ontwerp ontstond een dergelijke discussie , maar een geestverwant van de heer Gerbrandy - de voorstander van de afschaffing , de heer van den Heuvel - achtte toen dit bezwaar absoluut niet groot. En toen ging het over een zaak van veel grotere materiële betekenis !
De minister van binnenlandse zaken , mr. Teulings , zegt volkomen accoord te gaan met de regeling van het ontwerp , ook waar het de minister van binnenlandse zaken niet betrekt bij het nemen van beslissingen.
Prof. mr. Gerbrandy ( a.r. ) betwist , dat de kwestie rondom art. 18 slechts van formele en niet van materiële aard zou zijn. Spr. behoudt zich het recht voor een motie in te dienen , waarbij de regering wordt uitgenodigd de materie van art. 18 in een afzonderlijk ontwerp aanhangig te maken.
De heer Hoogcarspel ( comm. ) vestigt er de aandacht op , bij de behandeling van de ondernemingsbelasting voorspeld te hebben , dat men zich in de toekomst op het toen geschapen precedent zou beroepen. En zie hier : de minister beroept zich er thans op !
Wat belet de minister nu art. 18 te schrappen en morgen een afzonderlijk ontwerp tot wijziging van de w.m.o. in te dienen ?
De minister verdedigt in derde instantie art. 18. Onzekerheden , die met betrekking tot de w.m.o. blijken te bestaan , moeten thans niet weer geschapen worden.
De algemene beraadslagingen worden gesloten. Aan de orde is de behandeling van de artikelen.


Artikelen en amendementen

Op art. 1 lid c. waarin is omschreven , wat de wet onder publiekrechtelijke en daarmee gelijkstelde lichamen verstaat , hebben de heren Beernink ( c.h. ) en Ten Hagen ( arb. ) amendementen ingediend.
De bedoeling van het amendement Beernink is lichamen , die zijn gesticht met van particuliere zijde verstrekte geldleningen , waarvan rente en aflossing door de overheid zijn gegarandeerd , eveneens onder de wet te doen vallen.
De heer Ten Hagen beoogt met zijn amendment duidelijk te stellen , dat het voldoende moet worden geacht , als de overwegende mate van financiering van lichamen door de overheid niet aan een toevallige omstandigheid is te wijten.
Een tweede amendement-Beernink beoogt een verruiming door naast behartiging door de overheid ook bevordering door de overheid op te nemen.
De heren Beernink en Ten Hagen lichten hun amendementen toe. De laatste spr. verklaart zich accoord met de amendementen-Beernink.
Mr. de Haas ( kath. ) zegt , zich met de amendementen te kunnen verenigen.
De heer Biewenga ( a.r. ) evenzo.
De minister neemt het eerste amendement-Beernink over. Ook tegen het tweede heeft hij geen bezwaren ; overneming stuit echter op bezwaar in verband met het amendement-Ten Hagen ,
waartegen bezwaren bestaan , omdat de financiële consequenties niet zijn te overzien.
Spr. stelt voor waar de tekst spreekt van «in het algemeen» te spreken van «in overwegende mate» ; minder stringent dus , dan het amendement.
Mr. Ten Hagen ( arb. ) handhaaft zijn amendement.
De heer Hoogcarspel ( comm. ) gaat accoord met het amendement-Ten Hagen.
De minister bestrijdt de noodzakelijkheid van het amendement. Spr. gelooft , dat in de practijk zal blijken , dat zijn suggestie juister is.
Mr. Ten Hagen ( arb. ) trekt zijn amendement in en volgt de suggestie van de minister.
De minister neemt het tweede amendement-Beernink thans over.
Op art. 3 lid 4 en 5 heeft de heer Beernink ( c.h. ) een amendement ingediend dat beoogt beroep op de kroon mogelijk te maken inzake beslissingen over de gewone vergoedingen.
Bij amendement wenst de heer Ten Hagen ( arb. ) een zesde lid te zien toegevoegd , dat luidt : over het bedrag der vergoeding wordt een redelijke rente vergoed voorzover het publiekrechtelijke lichaam rente heeft gederfd , of rente heeft betaald in verband met de financiering van uitgaven , waarvoor de vergoeding is bestemd.
Op art. 3 lid 1 heeft de heer de Haas ( kath. ) een amendement ingediend , dat beoogt , de beoordeling van gewone vergoedingen ook aan het oordeel van de minister van binnenlandse zaken te onderwerpen. Een sub-amendement van de heer Biewenga ( a.r. ) beoogt indien nodig ook de ministers van verkeer en waterstaat en landbouw , visserij en voedselvoorziening te laten meebeslissen.
De heren de Haas ( kath. ) en Biewenga ( a.r. ) hebben met dezelfde bedoeling als zij hadden bij het eerste lid van art. 2 op het derde lid van dat artikel - dat handelt over de bijzondere vergoedingen - een amendement en een sub-amendement ingediend.
Mr. Ten Hagen ( arb. ) trekt zijn amendement in.
Mr. De Haas ( kath. ) trekt deze beide amendementen in op grond van toezeggingen , die de minister heeft gedaan Daarmee zijn de sub-amendementen-Biewenga ( arb. ) vervallen. Nadat de andere amendementen door de voorstellers zijn toegelicht , zegt de heer Biewenga eerst het antwoord van de minister te willen afwachten , alvorens zelf amendementen in te dienen.
De minister zegt niet accoord te kunnen gaan met het amendement-Beernink.
Spr. zegt toe een regeling , als de heer Biewenga wenst , te bevorderen.
Mr. Beernink ( c.h. ) trekt zijn amendement in.
Op art. 5 heeft de heer Beernink ( c.h. ) een amendement ingediend , dat beoogt het beroep op de kroon ook mogelijk te maken voor beslissingen omtrent de bijzondere vergoedingen. De heer de Haas ( kath. ) heeft een amendement van dergelijke strekking ingediend. Een amendement van de heer Ten Hagen ( arb. ) op dit artikel , wil slechts beroep mogelijk maken , indien het de vraag of de belanghebbende een publiekrechtelijk lichaam is , betreft. Een tweede amendement Ten Hagen ( arb. ) op dit artikel beoogt voor beslissingen inzake gewone vergoedingen de medewerking van andere ministers te eisen , indien van het advies van de raad van state is afgeweken.
Mr. Beernink ( c.h. ) trekt zijn amendement in. Mr. Ten Hagen ( arb. ) licht zijn amendement toe.
Mr. De Haas ( kath. ) trekt zijn amendement in.
De minister neemt de amendementen Ten Hagen over.
Op art. 7 heeft de heer Beernink ( c.h. ) een amendement ingediend , dat ten doel heeft vast te leggen , dat de noodzakelijkheid van het herstel beoordeeld dient te worden aan de hand van tijdens het herstel geldende omstandigheden.
Een tweede amendement van dezelfde afgevaardigde op dit artikel wenst de bepaling op te nemen , dat aan de nieuwe eigenaar een vergoeding kan worden toegekend.
Na de toelichting van de voorsteller vraagt mr. De Haas ( kath. ) de minister om een nadere beschikking op art 7 ( lid 1 ) .
De minister neemt de beide amendementen Beernink over. In antwoord op de heer de Haas zegt spr. , dat hier de kosten , van herstel van dit ogenblik zijn bedoeld , rekening houdend met de bouw index drie.
Naar aanleiding van een door de heer de Haas gevraagde toelichting op art. 8 wordt de beraadslaging over dit artikel opgeschort tot Woensdag. Met betrekking tot art. 9 zegt de minister , dat de commissie een redelijk standpunt zal innemen.
Op art. 15 dient mr. Ten Hagen ( arb. ) een amendement in , dat beoogt de beschikking , waarin de richtlijnen voor de commissie zijn neergelegd , in de Staatscourant openbaar te maken.
Een tweede amendement beoogt in deze beschikking op te nemen een regeling van de wijze , waarop belanghebbenden op hun verzoek worden gehoord.
Een derde amendement beoogt in de commissie twee gemeente vertegenwoordigers op te nemen.
De minister neemt het eerste amendement over. Het tweede wordt door de voorsteller ingetrokken. Tegen het derde amendement heeft de minister practische bezwaren.
Mr. Ten Hagen ( arb. ) trekt het amendement in.
De beraadslagingen worden verdaagd.
De vergadering wordt te 23. 45 uur gesloten.




