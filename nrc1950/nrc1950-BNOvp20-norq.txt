
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Kurt Weill overleden

De Duitse componist Kurt Weill , die vooral bekendheid heeft gekregen door zijn muziek bij de « Dreigroschen-Oper » van Bert Brecht , is op 50-jarige leeftijd te NewYork overleden.
Weill , die leerling was van de Hoch-schule te Berlijn , later ook van Busoni , trok reeds vroeg de aandacht. Dresden vertoonde van de 26-jarige reeds een opera «Der Protagonist ». Een jaar later werd zijn « Mahagonny » te Baden-Baden en Berlijn gespeeld.
De première van de « Drie stuivers-opera » ging in 1928. Het was een moderne bewerking van de 18e-eeuwse Engelse «Beggar's Opera » van John Gay , indertijd bedoeld als een parodie op de opera's van Handel. Slechts in de ouverture handhaafde Weill enkele fragmenten van de oude muziek. Voor het overige had het werk een mode succes als voorbeeld van het gebruik van het apparaat der amusementsmuziek in werk van groter omvang.
Het werd ook voor de film bewerkt voor Pabst.
Weill moest bij de komst der nazi's emigreren. Hij ging naar Amerika , waar hij filmmuziek schreef ( « Lady in the dark » , «One touch of Venus » ) , die in geen enkel opzicht van de gebruikelijke stijl afweek.




