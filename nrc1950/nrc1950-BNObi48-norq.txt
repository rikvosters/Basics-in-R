
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Het politievraagstuk. Het rapport van de commissie Langemeyer

Het rapport van de commissie-Langemeyer over het politievraagstuk , dat kortgeleden aan de regering is aangeboden , is thans verschenen. Het rapport is getekend door acht leden en door het adviserende lid. Een minderheidsrapport is ondertekend door vijf leden.
In het rapport , op welks inhoud we nog nader terugkomen , legt de commissie grote nadruk op de dringende wenselijkheid , maar tevens op de moeilijkheid van het met elkander in overeenstemming brengen van de behoeften aan een sterke invloed op de gestie der politie , enerzijds van de justitie , anderzijds van de bestuursorganen. Zij streeft dit doel na door een regeling , welke zoveel mogelijk overeenstemming tussen die organen zoekt te waarborgen. Het wetsontwerp der commissie formuleert een samenwerking tussen de ministers van justitie en van binnenlandse zaken , welke nog nooit in wetsvorm was gegoten.
Ook aan het wapen der Kon. Marechaussee wijdt de commissie een beschouwing voor wat de burgerpolitietaken van het wapen betreft. Herstel van de positie van de vroegere politietroepen wordt niet nodig geacht. Ten aanzien van het gemeentelijk recherche-apparaat acht de commissie een sterke binding aan de minister van justitie wenselijk.
De commissie staat voorts een territoriale scheiding van de politie voor , enerzijds in een algemene politie en anderzijds gemeentepolitie in een aantal grotere gemeenten met eigen gemeentepolitie.
Aan de positie van het Openbaar Ministerie en de burgemeester wijdt de commissie een uitvoerige beschouwing , waarbij zij als struikelblok van de organisatie van de politie als algemene bestuurszorg ziet het vinden van de juiste betrekkingen tot de plaatselijke besturen.
De commissie stelt o. a. voor , dat worde ingesteld een rijkscommissie van advies voor de gemeentepolitie om het aantal gemeenten met gemeentepolitie nader te bepalen.


Minderheidsnota

( einde mist )



