
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Vorstelijk bezoek aan de Opera

( Von onze correspondent )

PARIJS , 25 Mei. -

Met het diner dat H.M. de Koningin gisteravond op haar ambassade ter ere van de president van de republiek en mevrouw Vincent Auriol heeft gegeven , was het zware programma van de dag nog niet afgewerkt. Er bleef over het bezoek aan de Opéra.
De voorstelling , die om half 9 was begonnen met het ballet Lebaiser de lafée op de muziek van Strawinsky werd om 10 uur onderbroken , op het ogenblik , dat op de Place de l'Opéra ,
die door schijnwerpers hel verlicht was , gejuich de komst van H.M. en Z.K.H. aankondigde. De rijke , pompeuze gevel van het gebouw , met voor onze smaak misschien wat te veel beeldhouwwerk en tierlantijntjes ,
kwam prachtig uit tegen de donkere avondlucht. Aan de arm van president Auriol kwam de Koningin de met bloemen versierde presidentiële loge binnen. Minutenlang duurde de ovatie ,
die de Koningin gebracht werd. Glim lachend en met die «innemende en veroveren de verlegenheid» , zoals mijn Franse collega's terecht schreven dankte H.M. voor deze hulde. De Koningin was in een lange donkergroene zijden japon gekleed en evenals de avond tevoren op het Elysée sprak iedereen over haar overweldigende diamanten bijoux. De prins in het groottenue van luitenant-generaal der grenadiers stond kaarsrecht naast haar ,
de gevederde kepi in de hand. Na de volksliederen begon het tweede gedeelte van de voorstelling met het klassieke défilé van het corps du ballet ,
waarna La Suite en blanco op de muziek van Lalo en gemonteerd door de wereldberoemde Rus Serge Lifar werd uitgevoerd. De avond eindigde met Le chevalier errant van Jacques loert , een van de balletten , die dit seizoen het meeste succes heeft gehad. Eerst om kwart voor één was de voorstelling afgelopen en onder fanfare geschal van de Garde Républicaine kregen de duizenden op de Place de V Opéra , die geduldig waren blijven wachten , nog eens de gelegenheid het Nederlandse vorstelijke paar hun uitbundige hulde te betuigen.
De lucht ziet er vanochtend onheilspellend uit. Zal het droog blijven ? Dat is de grote vraag. Straks zullen de Koningin en de Prins het Elysée per auto verlaten om bij de aanlegplaats van de Pont d'Iéna aan boord te gaan van een marinevaartuig en de Seine tot het stadhuis af te varen. Met mooi weer zal deze tocht de Koningin een unieke gelegenheid bieden de rivier te zien en de omgeving ; de vele oude huizen , het ministerie van buitenlandse zaken , het Palais Bourbon , de tuin van de Tuilerieën , het Louvre , het Institut de France , de Munt , het paleis van justitie en de Notre Dame. Voor en daarna in het stadhuis zal de Koningin worden ontvangen , om daarna naar het andere eiland te varen en in het Hotel de Lauzun , in de sierlijke muziek salon van de hertog en la Grande Mademoiselle te dejeuneren. Daarna zal de Franse en Nederlandse jeugd de eer genieten H.M. in haar midden te zien , want de Koningin zal zich laat op de middag naar de Cité Universitaire begeven om in het Maison Internationale een rede uit te spreken en vervolgens het Nederlandse gebouw , het Julianahut's , door Dudok gebouwd , te bezichtigen.
Des avonds zal de Franse regering H.M. een diner op de Quai d'Orsay aanbieden , dat door een receptie zal worden gevolgd.
In het verslag van de kranslegging bij het standbeeld San admiraal de Coligny in ons blad van gisteren werd gesproken van het bisdom Orange.
Dit moest zijn van het prinsdom Orange.






