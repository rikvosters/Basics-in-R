
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De Biënnale te Venetië. De Nederlandse inzending

De Nederlandse inzending voor de Biënnale , de grote internationale tentoonstelling van beeldende kunst , welke om de twee jaren te Venetië wordt gehouden en dit jaar op 8 Juni zal worden geopend , is naar Italië verzonden.
Zijn in 1948 in hoofdzaak werken van jonge Nederlandse schilders en grafici gezonden , aangevuld met een kleine collectie schilderijen en beeldhouwwerken van overledenen , dit jaar heeft men gemeend een inzending te moeten samenstellen uit het oeuvre van levende kunstenaars , die behoren tot de zeer op de voorgrond tredenden in den lande. Tevens is ernstig overwogen een opstelling van het volledige Hildebrand-monument van prof. Bronner , in het park van de Biënnale. Dit is echter op practische bezwaren afgestuit. De Nederlandse beeldhouwkunst wordt ditmaal alleen vertegenwoordigd door een afgietsel van Mari Andriessens beeldhouwwerk «Man voor het vuurpeloton» , dat zich op de Dreef te Haarlem bevindt.
Het Nederlandse paviljoen zal dit jaar werken bevatten , voor een gedeelte nog nimmer geëxposeerd , van schilders , die eensdeels om hun «ruige , toets» bekend zijn en coloristen zijn te noemen ( Jan Sluyters , Charles Eyck en Hendrik Wiegersma ) , ander deelt veel besproken zijn om hun zorgvuldige technieken om de merkwaardige reactie , die hun schilderstijl vertegenwoordigt en die gewoonlijk nieuwe of magische realisten worden geheten ( A. C. Willink , Raoul Hynckes en Pijke Koch ) . Voorts enkele werken van Charles Roelofsz , die tezamen met de «Man voor het vuurpeloton »een indruk willen geven van het Nederlandse verzet tegen de overweldiger. Getracht is , van de stijl ontwikkeling van deze schilders een beknopt beeld te geven. De regering verwacht , dat de Nederlandse inzending voldoende oorspronkelijks bevat om de bezoeker van de Biënnale te boeien.






