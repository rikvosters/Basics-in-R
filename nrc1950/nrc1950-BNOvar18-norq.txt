
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Niwin beëindigt deel van haar taak. Prins Bernhard spreekt een warm dankwoord

In het programma van de Nederlandse strijdkrachten heeft Prins Bernhard gisteravond , ter gelegenheid van het afsluiten van het inzamelingswerk van de Niwin , de volgende radio rede uitgesproken.
Luisteraars , REEDS verscheidene malen was ik in de gelegenheid voor deze microfoon het woord tot u te richten als voorzitter van het hoofdbestuur van de Niwin , teneinde uw voortdurende belangstelling en steun te vragen voor het werk van deze organisatie ten behoeve van onze militair en overzee.
Wanneer ik me echter vandaag tot u wend , zijn er andere gedachten die mij leiden. Vandaag nl. wil de Niwin afscheid nemen van allen , die haar werk metterdaad hebben gesteund. Dit betekent geenszins , dat ons werk hiermede ophoudt , want nog zijn vele Nederlandse mannen en vrouwen in Indonesië , in de Westen op Nieuw-Guinea , en de Niwin is , dankzij uw hulp , gelukkig in staat ook voor deze militairen nog te blijven doen wat nodig is , tot op het moment , waarop de laatste van hen zal repatriëren.
Doch het beroep op de offervaardigheid van het Nederlandse volk neemt thans een einde. In die zin moet het afscheid , dat de Niwin vandaag van u , luisteraars , neemt , worden verstaan.
Wanneer wij bij het beëindigen van een belangrijk deel van de Niwin-taak even stilstaan , is er iets van droefheid , omdat dit werk voor allen , die het gedragen hebben , een deel is geworden van hun denken en doen. Zij hebben hun inspanning en liefde gegeven voor hen , die overzee het vaderland dienden in de ware zin des woords en van wie helaas velen zich zelve gaven.
Ter nagedachtenis aan hen , die bij de uitvoering van hun plicht het hoogste offer brachten , wil ik met u allen een ogenblik stilte in acht nemen...

LAAT ik vandaag een terugblik mogen werpen op het ruim 3 1/2 jarig bestaan van de Niwin en laten wij ons afvragen : kunnen wij tevreden zijn ? Dan vermeen ik hierop stellig bevestigend te mogen antwoorden. Er werden fouten gemaakt , vooral in de beginperiode , en er komen klachten , maar tegenover dit negatieve staat het positieve , nl. de enthousiaste brieven van dankbare mannen en vrouwen in Oost en West ; blijken van erkentelijkheid van reeds teruggekeerde militairen en tevredenheids-betuigingen van militaire commandanten en legerleiding. Dat wij ons juist nu gelukkig prijzen , dat die enthousiaste dankbaarheid onverminderd blijft voortbestaan ,
vindt zijn oorzaak in de overweging , dat - indien ooit - juist nu behoefte aan onze arbeid zou bestaan onder hen , die op repatriëring wachten.
En al dit positieve , dat het negatieve overtreft , geeft de overtuiging , dat het Niwin-werk , goed is geweest. Het Niwinwerk gesteund door belangstelling , medeleven en vooral bijdragen van het gehele Nederlandse volk , was mogelijk door een samenwerking van verschillende organisaties , die zich in de nationale inspanning tot taak hadden gesteld : het welzijn van de militairen en burger pioniers overzee.
Moge ik van deze plaats een woord van warme dank uitspreken tegenover besturen en medewerkers van de diverse confessionele thuisfronten , de band Nederland-Indonesië , het Thuisfront Humanitas , de Unie van vrouwelijke vrijwilligers , het Nederlandse Rode Kruis , de vrouwenorganisaties en de jeugdorganisaties ,
die met ons hebben samengewerkt.
Naast deze organisaties wil ik echter zeker ook de pijlers van de Niwin - zonder wier krachtdadige medewerking ons werk onmogelijk was geweest - met grote dankbaarheid en erkentelijkheid vermelden : hulde aan de activiteit en onversaagde ijver van de plaatselijke Niwincomité's in de lande , alsmede van de steunpunten in het buitenland ,
waar Nederlanders zich belangeloos inspanden voor ons doel.
En in deze organisaties en comité 's dank ik u allen voor uw offervaardigheid en daadwerkelijke belangstelling , overtuigd als ik ben , dat ik dit mag doen namens hen , die de resultaten van uw spontane en voortdurende medewerking hebben mogen ondervinden en aldus de zekerheid hebben verkregen , dat ons hart bij hen was.




