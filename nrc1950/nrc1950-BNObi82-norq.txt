
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Avro en Vara krijgen ook schooluitzendingen

De leidende organen van de Avro en de Vara hebben besloten , hun goedkeuring te verlenen aan de plannen om gezamenlijk schooluitzendingen te verzorgen. Aanvankelijk was het de bedoeling om alle omroepeverenigingen gezamenlijk de schooluitzendingen te laten verzorgen ,
in een algemeen programma dus. Hierop is echter door de confessionele omroepverenigingen afwijzend beschikt.
Tenslotte bleven alleen de Avro en de Vara over , die dus nu over een der zenders regelmatige schooluitzendingen gaan verzorgen. Voor de practische uitvoering wordt een commissie gevormd , waarin zowel radiodeskundigen als onderwijsautoriteiten zitting hebben. Daarom zal het waarschijnlijk nog niet mogelijk zijn ,
reeds in September , bij de aanvang van het nieuwe schooljaar , met deze serie te beginnen. De voorbereidingen zullen waarschijnlijk zoveel tijd vergen , dat het wel Januari zal worden. Hiermede hebben thans alle omroepverenigingen enkele uren zendtijd per week ingeruimd voor de schooluitzendingen. De K.R.O.
en de N.C.R.V. hebben deze reeds geruime tijd. De V.P.R.O. gaat in September beginnen.




