
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : School en maatschappij

Het onderwijs rapport inzake een type HBS dat zich beter zou aanpassen bij de levenspractijk dan de bestaande , en dat door dr. W. H. Slaverman in ons nummer van 25 Maart als «onbruikbaar» is gekenschetst , wordt uit anderen hoofde aangevallen door de heer H. J. Calkoen ,
leraar aan de hbs. te Velsen , die in het Weekblad van de Ned. Protestantenbond van 25 Maart deze poging tot wijs hernieuwing veroordeelt omdat zij «zozeer gericht is op het vlakke niveau van het dagelijks leven , dat zij niet anders kan dan leiden tot een op de practijk afgericht mens ». Hij acht het onjuist dat de enquête de drie groepen handel industrie en overheidspersoneel « een doorsnede van de hele maatschappij » noemt en vraagt , of de geleerden , predikanten ,
kunstenaars en dergelijken dan niet tot de maatschappij behoren Ten onrechte beschouwt de enquête  » 1 datgene , dat het kind behalve tot een bruikbaar lid der maatschappij ook tot een ontwikkeld mens zal opleiden , als ballast , aldus de schrijver , die dingen als cultuurgeschiedenis , kunstbesprekingen-beschouwing , kennis van buitenlandse literatuur , muziek niet als «kleinigheden »
gewaardeerd wil zien Uit eigen ondervinding , gebaseerd op meer dan 25 jaar lesgeven , weet hij , «hoe de kinderziel ,
juist op een zakelijke hbs. , kan dorsten naar een vervulling van zijn innerlijk verlangen naar schoonheid ».
De enquête bevat ook «eisen van de maatschappij aangaande karaktervorming » en somt deze als volgt op : bereidheid en geschiktheid tot samenwerking ( teamwork ) , toewijding ook voor vervelend werk , nauwgezetheid , uithoudingsvermogen , netheid , ijver en vlug werken.
Hieromtrent vraagt de heer Calkoen , of « wij hier ook weer met een vervlakking hebben te doen , waar alles verlaagd is tot het peil van wat maatschappelijk nuttig en bruikbaar is , gespeend van al het dieper-menselijke ? ».
Men kan , besluit hij , «deze voorgenomen nivellering » zien als een typisch symbool van onze tijd , «maar laat het dan ook een uiting van onze strijdbare tijd zijn om hier niet in te berusten en om op de bres te staan voor die dingen in het leven van een kind ( dat zich voor een groot deel op onze scholen ontwikkelt  »  ,
die het kunnen doen opgroeien tot een mens in de ware zin van het woord , een mens voor wie het nuttige en maatschappelijke nodig is , maar geen hoofdzaak ».




