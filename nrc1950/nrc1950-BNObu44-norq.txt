
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Verklaring op de valreep van Lie. «V. N. de enige oplossing voor koude oorlog»


Het «vredesplan» , dat door Trygve Lie , de secretaris-generaal der Ver. Naties uit Moskou zou zijn meegenomen , is in werkelijkheid een rapport , dat Lie opstelde voor hij uit Lake Success vertrok ,
aldus wordt in gewoonlijk welingelichte kringen te Parijs vernomen.
Zijn plan heeft voornamelijk ten doel de grote mogendheden weer bijeen te krijgen aan de conferentietafel.
Het voorstel van Lie , aldus gelooft men , houdt in , dat er op grond van artikel 28 van het Handvest een bijeenkomst van de Veiligheidsraad zou worden gehouden.
Volgens dit artikel kan de Veiligheidsraad op andere plaatsen dan in Lake Success bijeenkomen en kunnen de regeringen daar bij uitzondering worden vertegenwoordigd door haar ministers van buitenlandse zaken of premiers.
Trygve Lie , de secretaris-generaal der V. N. , heeft gisteravond , vlak voor zijn vertrek naar de V. S. , te Londen een verklaring uitgegeven.
Lie verklaarde , dat zijn kort geleden aan maarschalk Stalin in Moskou gebrachte bezoek had aangetoond , dat de V. N. de enige oplossing voor de « koude oorlog» vormden en de enige methode , waarbij de vrede kon word en bewaard. Lie verklaarde verder op dit ogenblik slechts te kunnen zeggen ,
dat hij niet ontevreden is over zijn besprekingen in de drie Europese hoofdsteden. Er waren geen deuren gesloten. Hij keerde terug naar het hoofdkwartier van de V.N. met de overtuiging , dat de mogelijkheid van constructieve onderhandelingen aanwezig is.
De resultaten van de uitwisseling van gedachten en standpunten over de V.N. en de «koude oorlog» zouden echter niet kunnen worden beoordeeld ,
tenzij zij in de loop van de volgen de twee of drie maanden duidelijk werden , aldus Lie. Men moest geduld oefenen.
Het feit , dat zijn bezoek als secretaris-generaal aan de vier hoofdsteden de publieke belangstelling zozeer had bezig gehouden , toonde niet alleen de ernst aan van de huidige verdeeldheid tussen de beide partijen in de «koude oorlog» , maar bewees ook , dat de V.N.
de enige weg aangaven , waarlangs de scheiding zou kunnen worden overbrugd en - op de lange duur - de vrede kon worden gehandhaafd.
Lie bracht tenslotte dank aan allen , die hem steun bij zijn pogingen hadden toegezegd. Hij had nog nooit zoveel brieven en telegrammen en persoonlijke goede wensen van bekenden en onbekenden van hoog tot laag ontvangen als tijdens zijn bezoek aan Moskou , Parijs en Londen.
Naar uit gewoonlijk betrouwbare bron te Londen verluidt , heeft Lie , toen hij de vorige maand op doorreis naar Moskou een bezoek bracht aan minister-president Attlee , een twintigjarig vredespact tussen de vier grote mogendheden voorgesteld.






