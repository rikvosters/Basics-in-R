
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Een nieuw voorontwerp-Pachtwet. Enige belangrijke wijzigingen voorgesteld

Bij de staatsdrukkerij is thans het rapport van de in 1947 benoemde commissie tot herziening van de pachtwetgeving verschenen. Het rapport bevat een volledig ontwerp van wet ,
bestaande uit 176 artikelen , een algemene en een artikelsgewijze toelichting.
Het door de commissie opgestelde ontwerp van wet sluit in verschillende opzichten bij het thans geldende pachtbesluit aan. Zo is het stelsel van pachtovereenkomsen geldende voor een bepaalde duur , en wel van twaalf jaren voor de hoeve en zes jaar voor los land behouden , zulks met de mogelijkheid ,
dat de grondkamer een kortere duur dan de wettelijke goedkeurt. De verplichte goedkeuring van $$ale$$ pachtovereenkomsten door de grondkamer is gehandhaafd. Aan de toetsingsnormen is uitbreiding gegeven , doordat bij de toetsing ook gelet moet worden op de invloed , die de pachtovereenkomst op de verkaveling en de grootte van de bedrijven heeft. De sanctie op het niet schriftelijk aangaan of het niet ter goedkeuring inzenden van de pachtovereenkomst is verscherpt ; zolang de pachtovereenkomst niet ter goedkeuring is ingezonden , geldt zij voor onbepaalde tijd en kan zij niet worden opgezegd.
De in het Pachtbesluit voorkomende verplichting van de verpachter de gebouwen en andere opstallen te verzekeren is vervangen door de verplichting van de verpachter tot wederopbouw van door brand of storm teniet gegane opstallen.
Nieuw is de bevoegdheid van de pachter om , indien de exploitatie van het gepachte hem tengevolge van ziekte ,
ouderdom of invaliditeit zwaar gaat vallen , aan de grondkamer te vragen , ook als de verpachter zijn medewerking weigert , dat een of meer van zijn bloed of aanverwanten in de rechte nederdalende lijn in zijn plaats als pachter gesteld zal worden. Deze bepaling maakt dus overneming van de pachtovereenkomst tegen de wil van de verpachter tijdens het leven van de pachter mogelijk.
Daarnaast is de regeling behouden , krachtens , welke na het overrijden van de pachter een of meer bloed- of aanverwanten in de rechte nederdalende lijn in diens plaats gesteld kunnen worden.


De verlenging van de pacht

In het stelsel van de verlenging van pachtovereenkomsten is een belangrijke wijziging gebracht. Moet volgens de bestaande regeling de pachter een jaar voor het einde van een pachtovereenkomst een verzoek tot verlenging indienen , thans wordt voorgesteld , dat de pachtovereenkomst van rechtswege verlengd wordt , tenzij de verpachter daartegen bezwaar maakt. In dat geval kan de pachter zich alsnog tot de grondkamer wenden , met het verzoek de overeenkomst te verlengen.
De termijn van verlenging is zowel voor hoeve als voor los land op zes jaren gesteld. Daarmede wordt in zoverre van de bestaande regeling afgeweken , dat volgens het Pachtbesluit een pachtovereenkomst t.o.v. de hoeve in beginsel voor twaalf jaren verlengd wordt.
In het ontwerp wordt de pachter tegen de koper beschermd. De koper zal namelijk het door hem gekochte bedrijf ,
indien dit verpacht is , niet in eigen gebruik kunnen nemen , zolang hij nog geen vier jaren eigenaar is.
Indien het verzoek tot verlenging van de pachtovereenkomst is afgewezen , op grond dat de verpachter het verpachte in eigen gebruik zal nemen , is de verpachter tot schadevergoeding jegens de pachter «gehouden , indien hij het goed niet binnen drie jaren in eigen gebruik heeft genomen. Deze bepaling dient om misbruik van het beroep op eigen gebruik te voorkomen.
Bijzondere bepalingen met betrekking tot verpachting door openbare lichamen maken het mogelijk dat deze lichamen van een aantal bepalingen van de Pachtwet afwijken , indien zij aan hoeven of aan los land een niet tot de landbouw betrekkelijke bestemming hebben gegeven.
Een nieuw element in de Pachtwet vormt het hoofdstuk over de pachtruil.
Hiermede wordt beoogd tot een verbetering van de verkaveling te komen , voorzover deze haar uitdrukking in de pachtverhoudingen vindt. De methode , welke voorgesteld wordt , lijkt in verscheidene opzichten op de ruilverkaveling , doch het geheel is eenvoudiger van opzet.
Een ingrijpende wijziging bevat het rapport met betrekking tot de colleges welke bij de uitvoering en bij de rechtspraak betrokken zijn. Voorgesteld wordt n.l. de thans bestaande pachtkamers bij de kantongerechten en de grondkamer samen te voegen tot een college , grondkamer geheten ,
hetwelk zowel met de uitvoering als met de rechtspraak op het gebied van de pacht zal zijn belast. Het appèl college ,
in het ontwerp de Hoge Grondraad genoemd , blijft in Arnhem gevestigd.






