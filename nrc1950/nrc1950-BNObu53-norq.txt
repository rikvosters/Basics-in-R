
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : De verkiezingen in Turkije. Ommekeer , die een belangrijk feit is in de geschiedenis des lands

( Particuliere correspondentie ) .


De VERKIEZINGEN van 14 Mei zijn een keerpunt geweest in de Turk se geschiedenis , een gebeurtenis waarvan het welzijn van de gehele natie in de komende jaren zal afhangen. Ik geloof niet te overdrijven met te zeggen ,
dat deze verkiezingen en de uitslag ervan gerangschikt mogen worden onder de belangrijkste feiten in de historie van dit land , zoals de opkomst en val van het Ottomaanse Rijk , de stichting der Republiek , de Westerse hervorming van Turkije en tenslotte nu de overwinning bij de jongste verkiezingen van de oppositie en dientengevolge een nieuwe democratische regering. Sinds de 13e eeuw , toen een zwervende stam haar tenten opsloeg op de hellingen van de berg Olympus in Bursa , de stad die spoedig daarna de eerste hoofdstad van het Ottomaanse rijk werd , heeft Turkije vele grote hervormingen gezien ;
het is slechts 30 jaar geleden dat Kemal Atatürk de Republiek stichtte en met strenge doch rechtvaardige hand ingrijpende veranderingen invoerde in het leven van millioenen Turken. Nu , 30 jaar later , is een belangrijke mijl pa al in de geschiedenis van het land bereikt. In de zeer korte periode van 4 ja ar heeft de bevolking zich politiek opmerkelijk ontwikkeld en zich vrijwillig en met overweldigende meerderheid uitgesproken voor de democratie.


De vrijheid van stemming

DE TEGENSTELLING tussen de op « 14 Mei 1950 gehouden verkiezingen en die van vier jaar geleden is zo groot omdat voor het eerst in de geschiedenis deze verkiezingen geheel vrijwaren en van regeringszijde geen dwang op de kiezers werd uitgeoefend.
Het resultaat van deze vrijheid van stemmen bleef niet uit , het volk koos en het koos de democratie. In de drie grote steden , op het platteland en in de verste uithoeken van het barre ,
verlaten Anatolië togen de mensen ter stembus en van de 10 millioen stemgerechtigden brachten ruim 90 pet.
hun stem uit , in een land waar zulks niet verplicht is wel een opmerkelijk feit.
De tijd voor de verkiezingen ging intussen niet zonder voorbereidingen voorbij.
De democratische partij , de leidende oppositiepartij , spande alles in het werk om een wetsvoorstel te doen goedkeuren in het parlement hetwelk absolute vrijheid van stemming mogelijk maakte , en een herhaling van de gebeurtenissen van 1946 zou voorkomen. Toen immers werden alle verzamelde stembiljetten naar het hoofdkwartier van de republikeinse volkspartij gebracht teneinde geteld te worden , en het resultaat van een dergelijke handeling behoefde niemand te verwonderen , de republikeinse volkspartij behield voor zich 390 zetels , bedeelde de democratische partij met 75 en verdeelde de overblijvende 20 onder de partij van de natie en de partij van de her rijzing. Met dit geringe aantal zetels en ondanks de tegenstand van de RVP zijn de Democrat en er nochtans in geslaagd de nieuwe kieswet door te drijven in Maart » van dit jaar. De wet zelf was ontworpen door een verkiezingscommissie samengesteld uit de leidende rechters en professoren in de rechtsgeleerdheid van het land en bevatte datgene waarvoor de DP had gestreden en waarop de natie had gehoopt , vrijheid van kiesrecht.
Van groot belang was voorts , dat alle partij en dezelfde faciliteiten verkregen bij hun gevoerde campagnes , zo kregen bijvoorbeeld afgevaardigden van alle partijen de gelegenheid voor de staats radio hun verkiezingstoespraken te houden.
Toen 10 dagen voor de verkiezingen een begin werd gemaakt met deze radiouitzendingen bereikte-de opwinding van het volk een hoogtepunt. Mensen die jarenlang slechts speeches van leden der RVP hadden aangehoord , konden hun oren niet geloven toen op een goede middag een lid van één der oppositie-partijen de volgende woorden sprak :
«De tegenwoordige regering moet vallen omdat de natie het wil. Deze regering is zo corrupt geworden dat zij zelfs de grieven en klachten van het volk niet wenst te vernemen » Dank zij deze radiouitzendingen groeide zelfs bij de Turken in de verste dorpen de overtuiging dat de verkiezingen ditmaal vrij zouden zijn ,
en zij werden hierin niet teleurgesteld toen in de morgen van de 14de Mei de verkiezingen aanvingen Op bevel van de regering werden op die dag alle openbare gelegenheden gesloten en was het verboden alcohol te drinken of wapens bij zich te dragen.
Strenge straffen werden in het vooruitzicht gesteld voor hen die probeerden de openbare rust en orde te verstoren ,
dit laatste was echter overbodig , want de houding van het Turkse volk kenmerkte zich door waardigheid en rust ,
en wilde of afkeurenswaardige tonelen hebben zich bij de verkiezingen niet voorgedaan IN DIKMEN , een buitenwijk van de hoofdstad , had ik de gelegenheid de reactie van de bevolking die ter stembus trok gade te slaan. Ankara was in diverse wijken verdeeld en iedere wijk had zijn eigen stembureau.

In Dikmen was het een schoolgebouw , één der klaslokalen diende als het volkomen afgesloten vertrek waar het stembriefje werd ingevuld. Ik zou het bijna aandoenlijk willen noemen zoals even na zevenen de eerste groep mensen , bestaande uit 4 mannen en 2 vrouwen , schoorvoetend het stembureau naderden ; in hun aarzelen de houding lag een vraag en in hun ogen een twijfel , kon men hier ongestraft op een andere dan de regeringspartij stemmen ? Uit de groep trad een vrouw van middelbare leeftijd naar voren die haar registratiekaart presenteerde , vervolgens een enveloppe van de sta pel op de tafel pakte en in de daar voor bestemde kamer verdween teneinde haar biljet in te vullen. Even later trad zij glimlachend weer te voorschijn , de dichtgeplakte enveloppe in de hand geklemd , die zij met een snelle beweging in de box deed verdwijnen.
De spanning was gebroken en van toen af was het een gestadige stroom van mensen , oude en jonge , mannen en vrouwen , stadsmensen en boeren , ontwikkelden en eenvoudige zielen die ezen noch schrijven konden schaarden zich in een lange rij en wachtten geduldig op hun beurt. Gekleed in jodphurs van ruwe stof , een oude zwarte pet op het hoofd stond daar een arme boer , hij bleek analphabeet te zijn en moest volgens de wet door het hoofd van het stembureau worden ( bijgestaan , deze verrees dus van zijn stoel en trad tezamen met de boer de stem kam erbinnen om daar even later met een brede lach op zijn gezicht weer uit te komen.
Op mijn vraag wat hem zo'n plezier bezorgde vertelde hij grinnekend de boer gevraagd te hebben op wie hij wilde stemmen en , na de naam ingevuld te hebben , stembiljet en enveloppe aan de boer te hebben overhandigd ; deze laatste echter maakte geen aanstalten het papier in de enveloppe te sluiten en toen het hoofd hem dit verzocht te doen , kreeg hij ten antwoord : «Ja zeker , maar wilt U eerst dit vertrek uitgaan ». En zo ging het voort tot vijf uur in de middag , de officiële sluitingstijd en het uur waarop het hoofd van het stembureau in het bijzijn van verschillende vertegenwoordigers der partijen en talloze nieuwsgierigen de stembus opende en het aantal stemmen begon te tellen ; democraten rechts , regeringspartij links en langzaam maar zeker werd het met het groeien der rechtse stapel duidelijk wie de meerderheid zou hebben. In 24 uur hebben de democraten een algemene overwinning behaald en heeft Turkije een nieuwe regering verkregen.
( Hoewel deze brief , na hetgeen wij met name in de rubriek De Toestand hebben vermeld , geen nieuwe feiten bevat , hebben wij hem om de sfeer , die hij oproept , niet aan onze lezers willen onthouden. - Red.- )





