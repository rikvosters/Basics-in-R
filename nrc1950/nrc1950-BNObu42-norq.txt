
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Auto. .. . en spoor

( Van onze correspondent ) .


ROME , Mei. -

Zelfs de Romeinen , die anders heel veel lawaai verdragen kunnen - misschien omdat ze gewoon zijn veel leven te maken ? - beginnen steen en been te klagen over de auto-drukte. Meerderjarigen denken met heimwee terug aan de zalige tijden toen elk getoeter zo zwaar beboet werd , dat geen automobilist het waagde binnen de stad zijn claxonknop aan te raken. Natuurlijk bestaat die verordening nog , maar ze wordt niet nageleefd.
Misschien omdat «men » meent dat die naleving het verkeer langzamer zou maken ? Maar laten we geen wensdromen koesteren ; voorlopig moet er hard gereden worden. Waarom begrijpt eigenlijk niemand ; de Romein heeft zelden haast. Hard moet er gereden worden en door veel wagens , want - dit is begrijpelijk - de autoproductie dient tot boven vredespeil opgevoerd te worden , anders blijven er te veel werklozen en werkt die productie duur.
Dit opschroeven is al in volle gang. In 1949 bracht de Italiaanse nijverheid het tot 86.054 wagens van allerlei soort en overtrof zodoende het in 1937 bereikte record van 77.708 exemplaren. -Van de voortbrengingskant loopt het dus van een leien dakje. Maar de afzet is niet meer die van 1937 : toen trof men op alle buitenlandse wegen Italiaanse wagens en hoorde ze roemen om hun degelijkheid en billijke prijs. Nu schijnt het anders geworden te zijn , tenminste wat de goedkoopte betreft. Men leest in Italiaanse bladen telkens klachten over de onmogelijkheid de niet-Italiaanse productie te slaan. Eerst schreef men dit toe aan de overvloed van arbeidskrachten , maar toen men gewaar werd dat daaraan voorlopig niets te beknibbelen viel zocht men naar andere duurte bronnen. Vond natuurlijk dat er op de auto's veel te veel belastingen drukken. Nu , als je de cijfers nagaat moet je ook werkelijk tot de conclusie komen dat de staat de auto's vóór en na hun voltooiing zware blokken aan het been hangt. 't Begint met invoerrechten op grondstoffen en bereikt bij de volmaking van het product , als het een personen voertuig betreft , 28. 67% van de verkoopprijs , bij een vrachtwagen zelfs 30.97 %. Zoveel beurt de fiscus al vóór de wagens in gebruik komen , maar daarna wordt het heus niet beter. Voor rijbewijsverzekering enz. neemt de staat van een personenwagen per jaar 15.094 lire , voor een vrachtauto met bijwagen 81.500 Vooral dit laatste soort wordt erg getreiterd. De verdienste wordt zo hoog berekend , dat ze voor de motorwagen met 81.000, voor de bijwagen met 101.000 belast wordt. Dan komen de belastingen op gasoline ( 57.16% van de kostprijs ) , smeerolie en benzine ( voor de laatste 67.67% van de verkoopprijs ) . Behalve de ruim 700.000 lire die op de fabricatie drukken moet de gebruiker als hij 60.000 km rijdt per jaar ruim een millioen rekenen aan belasting van de benzine en olie , rijbewijs enz. 81.500, inkomstenbelasting - berekend naar een winst van 81.000 voor de motoren 101.000 voor de bijwagen - 131.000 ;
enz. enz. Kortom de staatsfinanciën profiteren voor bijna 1 1/2 millioen per jaar van een dubbele vrachtauto , van het automobiel verkeer in het algemeen van 120 milliard lire. D.w.z. van circa 14% van de hele opbrengst der belastingen.
De klagers zien in deze geweldig druk de voornaamste oorzaak van het betrekkelijk geringe gebruik van de auto in Italië - een auto op 125 inwoners - maar ze verhelen niet dat de overheid speciaal de automobielen op de korrel neemt omdat ze die beschouwt als gevaarlijke concurrenten van haar spoorwegen , waarvan alleen de hoofdlijnen actief zijn....











