
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : De toestand. Harder optreden

QUIRINO , de president van de Phillippijnen , heeft aan het leger opdracht gegeven een eind te maken aan het optreden van de Hukbalahap , een taak de laatste tijd aan de politie opgedragen. Deze hukbalahap liet al voor de oorlog van zich spreken. Zij is begonnen als een normale oppositiebeweging tegen het grootgrondbezit.
In de oorlog vormde zij de kern van het verzet tegen de Japanse bezetters. Toen na de oorlog velen , die met de Japanners gesympathiseerd hadden , weer een rol begonnen te spelen ,
zette de Hukbalahap haar verzet voort. Zij vond daarin extra steun omdat aanvankelijk aan de eisen der boeren niet werd tegemoet gekomen.
Een nieuwe organisatie van boeren , de P. K. M. , maakte gemene zaak met haar. Toen het land zelfstandig was geworden , trachtte president Roxas het verzet gewapenderhand te onderdrukken , doch zijn troepen waren tegen de guerrillatactiek van de opstandelingen vrijwel machteloos.
Na Roxas overlijden in April 1948 volgde Quirino , de president geworden vice-president , een nieuwe tactiek. Weliswaar zette hij de strijd tegen de opstandelingen voort , maar hij liet dit vergezeld gaan van een belofte van amnestie aan hen , die zich vrijwillig zouden onderwerpen en van de invoering van hoognodige hervormingen. Aanvankelijk had Taruc , de aanvoerder van de Hukbalahap daar wel oren naar , doch de onderhandelingen liepen spaak op de eis van de president , dat de opstandelingen hun wapens - uit de verzetstijden van de verslagen Japanners verkregen - zouden inleveren.
Een deel van de aanhang van Taruc staakte echter het verzet en tenslotte voegde Taruc zich bij hen , waarop Quirino de beloofde amnestie voor Hukbalahap en P. K. M. afkondigde.
Een deel van de opstandelingen zette echter de strijd voort onder Tave , een nieuwe leider.
Bij de presidentsverkiezing in het laatst van het vorig jaar vlamde de strijd opnieuw op en voegde Taruc zich weer bij de opstandelingen. Na de verkiezing , waarbij Quirino als president herkozen werd , ontstond er een nieuwe verzetsbeweging onder een deel der aanhangers van dr. Jos√© Laurel , een van de verslagen candidaten , die in de Japanse tijd president is geweest van de toen onafhankelijk verklaarde Philippijnen. Hoe vreemd het schijnen moge , tussen Laurels aanhangers en de Hukbalahap , de verzetsbeweging , welker voornaamste leiders , Taruc voorop , communisten zijn , schijnt een soort verbond tot stand gekomen te zijn. Althans werkt men elkaar in de hand.
Het gevolg is een steeds driester optreden , thans tot in de omstreken van Manilla toe.
Hoewel de strijd sinds de oorlog onmiskenbaar ook een politiek karakter draagt , heeft zij nog altijd een economische ondergrond. Wel is aan de verlangens der pachtboer en voor een belangrijk deel tegemoetgekomen , maar dat heeft het rijsttekort niet weg kunnen nemen. Zowel de oorlog als de guerrilla zijn aan dit tekort schuld , daar laatst genoemde voornamelijk woedt in de rijstprovincies van Luzon en de opstandeling en herhaaldelijk de tactiek van de verbrande aarde toepassen. Ondanks de nadelige handelsbalans heeft de regering , zowel in 1948 als in 1949 voor millioenen rijst moeten invoeren.
Daarbij komt , dat de lage copraprijzen geleid hebben tot beperking van de export en daardoor in grote mate werkloosheid teweeg hebben geroepen ,
factoren , welke de ontevredenheid in de hand werken. Zowel om de rijstproductie weer op peil te brengen als uit algemene overweging en is het dus voor de regering een zaak van belang aan de opstandige beweging een eind te maken. Zij moet verder zien dan het huidige ogenblik en er rekening mee houden , dat na 1954 de vrije invoer in de Ver. Staten van Amerika van Philippijnse stapelproducten - suiker , hennep , copra en tabak - ophoudt , waarop deze door een geleidelijk stijgend tarief vervangen zal worden. Vandaar dat het zaak is rekening te houden met een komende ernstige concurrentie en uit te zien naar andere bronnen van inkomsten. Aan ontginning van de minerale weelde der eilanden is nog weinig gedaan. Zij kan echter alleen tot stand komen met Amerikaanse hulp. Om deze te verkrijgen is het handhaven van wet en orde een eerste vereiste. Dit temeer , omdat de Philipnijnen in hun onafhankelijkheidszin voor buitenlandse ondernemingen beducht zijn en deze derhalve toch al weinig waarborgen hebben voor een ongestoorde en vruchtdragende exploitatie. Er wordt dus van de regering enerzijds wel een krachtig optreden gevergd , doch anderzijds ook een grote mate van buigzaamheid om de tegenstrijdige belangen met elkaar te verzoenen. President Quirino heeft reeds een grote tegemoetkoming getoond , thans zal moeten blijken of zijn bewind ook de kracht bezit om tegenover de nog onwillige elementen wet en orde te herstellen.




