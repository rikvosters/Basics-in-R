
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Het manifest van Labour. Acheson : -geen commentaar

De Amerikaanse minister van buitenlandse zaken , Dean Acheson , heeft op zijn wekelijks persconferentie gezegd de verklaring van de Britse Labour-partij over de eenheid van Europa als een «partij-pamflet» te beschouwen.
Hij wenste daarom geen commentaar te leveren. Attlee had in het Lagerhuis duidelijk gemaakt , dat het niet een verklaring omtrent de Britse regeringspolitiek was.
Intussen heeft Hofman , de administrateur van het plan-Marshall , zijn critische uitspraak van Donderdag over de verklaring van Labour enigszins gewijzigd. Toen bestempelde hij deze verklaring als «betreurenswaardig isolationisme». Gisteren zei hij op een niet-officiële persconferentie op het Witte Huis , dat hij Donderdag ,
toen hij voor een congrescommissie sprak , alleen maar krantenbericht en over de Labourverklaring gelezen had. Nu had hij kennis genomen van het gehele verslag. Hij zei : «Het is een perfecte diplomatieke verklaring. Ik zou aan de hand van een willekeurig aantal zinnen uit de verklaring kunnen bewijzen , dat er betreurenswaardig isolationisme in het spel is , maar aan de hand van een aantal zinnen zou ik ook kunnen aantonen , dat Labour volledig voorstander is van de Europese eenheid en bereid is morgen deel te nemen aan de Europese betalingsunie en het plan-Schuman».
De Belgische socialistische leiders , die gisteren de volledige tekst van de verklaring van Labour hebben ontvangen , verklaren , dat zij thans van mening zijn , dat «de herrie , die rond om deze vermeende anti-Europese verklaring van onze Britse collega's is verwekt , slechts een storm in een glas water is».
De vooraanstaande socialistische politieke schrijver Victor Larock verklaarde , dat het manifest van Labour in Mei was gedrukt , vóór de aankondiging van het plan-Schuman. en dat het «daarom nauwelijks kan worden opgevat als een afwijzing van de voorstellen van de Franse minister van buitenlandse zaken ». Larock voegt er aan toe , dat Spaak eveneens op hetzelfde standpunt staat.






