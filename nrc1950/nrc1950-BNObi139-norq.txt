
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Leids lustrum voorbij. Het einde van een gouden droom

( Van onze correspondent. )

Sempre speelde gistermiddag op het Pieterskerkhof. Daar was geen stoel onbezet , een terwijl men luisterde naar de beschaafd uitgevoerde muziek , liet men de ledematen nog wat bekomen van alle vermoeienissen. De dekstoelen boden daar alle gelegenheid toe ; hier kon men krachten opdoen voor het komende. Dat was receptie ten stadhuize ,
aangeboden door het gemeentebestuur aan het collegium , commissies en presidenten van andere corpora , en een receptie in Alhambra , het Moorse café. Daar ontving het bestuur van het Leidsch Studenten Tooneel. Al vroeg in de avond begon het lustrum spel in het circus. Daarna gebruikte men het souper op Den Burcht. In die tijd werd het circus in een balzaal veranderd.
Er verrees een gelegenheid , om het nodige te drinken en er waren gemakkelijke stoelen , om uit te rusten. Misschien vonden sommigen vanochtend nog één keer de weg terug naar het Gravensteen , waar zo mogelijk voor een croissant en verse koffie gezorgd zou worden.
Nog één keer. Maar dat was dan beslist voor het laatst. Vandaag dobberen er nog bootjes op de Brasem rond , maar er zal niet intens gezeild worden. Daarvoor waren de laatste dagen te vermoeiend. Ook aan een lustrum komt een einde. Helaas , zullen de deelnemers verzuchten. Zij hebben in het dagboek van hun herinnering met gouden inkt geschreven. Zij waren in het bezit van een onschatbaar voorrecht , deze feesten mee te mogen maken. Met weemoed zullen zij er aan terug denken , en zich bij het doorbladeren in later jaren van de programma's de hoogtepunten en juist de kleine bijzonderheden , die alles zo bekoorlijk maakten , voor ogen halen. Ze zullen zich afvragen , of het collegium de met briljanten ingezette zonnebril al teruggevonden heeft , hoeveel glazen er gebroken zijn , en of Max Woiski nog zingt van bruine bonen met rijst.
Op veler bureau zal een lustrum beker prijken , in de kast zal een grijze hoge hoed staan , in de albums zullen de foto's zitten. Het lustrum is voorbij.
Over een paar dagen zullen Sonja 's voeten , die ze helemaal stuk danste , wel weer beter zijn.
Dan zijn de duizend liefste meisjes van de wereld , die deze dagen lustrumdame waren , weer in hun woonplaatsen teruggekeerd. En weer bij het uitpakken en verzorgen van al die mooie toiletjes de herinneringen aan Leiden. Het zal hier stil zijn , zonder dit grote feest. Wie hiervan geproefd heeft , denkt al weer aan over vijf jaar.
Twee studenten krijgen een papieren erekrans : de praeses collegii , de heer M. Heerma van Voss , die op waarlijk keurige manier zijn plichten als gastheer heeft waargenomen , en de praeses van de lustrum commissie 1950 , de heer P. G. Hugenholtz. Zijn werk is eenvoudig niet te omschrijven. Hij brenge de dank , die hij hier openlijk krijgt , over aan allen , die met hem dit lustrum verzorgd hebben. Zij hebben dank verdiend.




