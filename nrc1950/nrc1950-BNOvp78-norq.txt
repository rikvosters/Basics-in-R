
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Prompte reactie van Nederlandse zijde

( Van onze correspondent ) .


DJAKARTA , 23 Mei. -

Het communiqué van het ministerie van defensie van de V.S.I. betreffende Ambon , waar ingesteld is , dat van Nederlandse zijde tot nu toe geen uitstoting heeft plaatsgevonden voor het in disciplinair personeel van de K.N.I.L. op Ambon , heeft prompt reactie gewekt van de Nederlandse Hoge Commissaris. In deze reactie klinkt op duidelijke toon door , dat de Hoge Commissaris onaangenaam is getroffen.
Het is o.i. begrijpelijk , dat na verscheidene minder prettige officiële Indonesische mededelingen en verklaringen in de pers gedurende de laatste weken , de Hoge Commissaris op een bepaald ogenblik zulks niet meer over zijn kant laat gaan , doch evenzeer is te verwachten , dat hiermede het verschijnsel zelf voor de toekomst niet voorkomen kan worden. De afgelopen jaren hebben dikwijls dergelijke verschijnselen getoond : terwijl Nederlandse instanties met bepaalde Indonesische autoriteiten besprekingen voerden , verschenen ook vroeger officieel getinte Indonesische verklaringen ,
die dergelijke besprekingen doorkruisten.
De oorzaak daarvan kan in diverse richtingen worden gezocht - zoals De Niewsgier dezer dagen opmerkte : er blijkt uit , dat de Nederlands-Indonesische betrekkingen nog voor verbetering vatbaar zijn - doch de eventuele verklaarbaarheid ervan neemt het lastige of onaangename karakter van de onparalleliteit in het optreden niet weg.
In het onderhavige geval heeft uitstoting inderdaad nog niet plaatsgehad en het is aan te nemen , dat de autoriteiten van de V.S.I. de redenen daarvan kunnen bevroeden : voor Nederland blijft uitstoting tenslotte als ultimo ratio over , en voor de toepassing hiervan moest de Hoge Commissaris , pas weder terug uit Nederland , zich uiteraard oriënteren. En alle mogelijke methoden om de zaak vredelievend op te lossen , zal hij toch ook zelf willen onderzoeken.




