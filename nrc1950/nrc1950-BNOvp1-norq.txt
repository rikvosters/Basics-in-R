
SECTION :


LENGTH :


BYLINE :


DATELINE : 3 april 1950

BODY :


HEADLINE : De resultaten van de conferentie in Djakarta zijn bevredigend

De eerste ministersconferentie van de Nederlands-Indonesische Unie is Zaterdagmiddag in het Indonesische ministerie van buitenlandse laken in Djakarta op plechtige wijze besloten met de ondertekening van de resultaten door de voorzitters van beide delegaties.
Ineen communiqué wordt geconcludeerd , dat de resultaten van de conferentie naar de mening van de deelnemers aantonen , dat de Nederlands-Indonesische Unie een levende realiteit in de internationale samenleving kan vormen.
Met betrekking tot Zuid-Oost-Azië is het streven van de beide deelgenoten in Unie-verband gericht op het scheppen van toestanden , waar onder de nieuw verworven onafhankelijkheid van Indonesië de rijkste vruchten zowel voor haar bevolking als voor de wereld kan afwerpen. Zulks kan mede bijdragen tot een verhoging van het welvaartspeil van de volkeren van Zuid-Oost-Azië. Elke maatregel , in nationaal of in internationaal verband , welke naast de door de Unie zelf getroffen maatregelen op hetzelfde doel is gericht ,
zal door de deelgenoten met sympathie worden begroet en medewerking daaraan zal in welwillende overweging worden genomen.
Voorts is tot genoemd doel noodzakelijk , dat rust en stabiliteit in dit deel van de wereld worden gehandhaafd , waartoe de verwezenlijking van het vrijheidsideaal van de Aziatische volkeren de voorwaarden schept. Ook tot deze handhaving zullen de deelgenoten samenwerken , terwijl zij eveneens elk internationaal initiatief tot dit doel met welwillendheid tegemoet zullen treden. «
In de redevoeringen , welke door de leiders der beide delegaties werd en uitgesproken , kwam duidelijk tot uitdrukking , dat deze conferentie zeer waardevol werd geacht voor de wederzijdse betrekkingen en samenwerking tassen Indonesië en Nederland , en aan beide deelgenoten vruchtbare perspectieven biedt voor de toekomst. De besprekingen hebben geleid tot resultaten ,
welke door beide delegaties als bevredigend worden aangeduid.


Een gemengde commissie voor Nieuw Guinea

Beide partijen waren het erover eens , dat een uiteindelijke oplossing voor Nieuw Guinea nog niet kon worden gevonden op deze eerste conferentie. Ter voorbereiding van de verdere en definitieve behandeling van dit vraagstuk op de tweede of een speciaal daarvoor te beleggen ministersconferentie werd besloten , een gemengde commissie te benoemen , waar in elk der deelgenoten drie leden zal benoemen. Deze commissie kan zowel in Nederland , Indonesië als in Nieuw Guinea zelf zitting houden. Zij zal uiterlijk 1 Juli haar rapport moet en indienen bij de beide regeringen. Dit rapport zal eveneens ter kennis worden gebracht van de commissie der Verenigde Naties voor Indonesië.
De leden van deze gemengde commissie zullen in de gelegenheid worden gesteld , zich naar Nieuw Guinea te begeven.
Voorts heeft de Nederlandse delegatie verklaard , dat de regering van de V. S. I. een commissaris in Nieuw Guinea kan plaatsen. Over een eventueel bezoek aan Nieuw Guinea van een staatsmissie van de V. S. I.. zoals voorgesteld in een motie van het parlement van de V. S. I. en door de regering der V. S. I. goedgekeurd , wenste de Nederlandse delegatie zich echter nog nader te beraden.


De Nederlandse lening

De onderhandelingen over financiële en economische aangelegenheden zijn volgens het communiqué verlopen in een sfeer van volledig wederzijds begrip van elkanders problemen en het is dan ook in het bijzonder aan dit voortreffelijke samenwerken te danken , dat alle obstakels uit de weg konden worden geruimd.
Van het Nederlandse crediet van 200 millioen Nederlandse guldens zal gebruikgemaakt worden naar mate van het op de monetaire rekening tussen Nederland en Indonesië optredende tekort , waarbij voor tweederde van het periodiek blijvende tekort op het crediet kan worden getrokken ,
terwijl voor een derde deel afdekking zal plaats vinden in voor Nederland acceptabele valuta.
De lening heeft een looptijd van 11 1/2 jaar. De rente bedraagt 3 % procent. Aflossing zal van 1953 af in termijnen plaatsvinden.
Voorts is een nieuw betalingsaccoord overeengekomen , hetwelk de vroegere dienaangaande bestaande regelingen thans in een geheel samenvat en aangepast is aan gebleken behoeften. Voor het handelsverkeer blijft de opzet van de bestaande regeling gehandhaafd , hetgeen voor het komende halfjaar in een exportmogelijkheid van Nederland naar Indonesië voorziet ter waarde van 126 millioen gulden. De export van Indonesië naar Nederland zal op de huidige basis worden voortgezet en naar schatting in het komende halfjaar ongeveer 175 millioen gulden bedragen.
Aan het crediet ligt de verwachting ten grondslag , dat de verplichtingen , Voortvloeiende uit het dienstenverkeer , door Indonesië integraal zullen worden Voldaan.


Betaling der pensioenen

Nederland zal een deel van de financiële gevolgen van de monetaire maatregelen voor zijn rekening nemen. Hierbij is onderscheid gemaakt tussen gepensionneerden voor en na de souvereiniteitsoverdracht. Ten aanzien van de eerste groep is overeengekomen , dat Nederland ten hoogste een kwart van het pensioenbedrag in Nederlands courant voor zijn rekening neemt. Voor de tweede groep is een onderscheid gemaakt tussen gepensionneerden , die van nature trekkers en die van nature blijvers zijn. De pensioenen van de eerste categorie zullen door Indonesië in Nederlands courant worden uitbetaald zonder enige hulp van Nederland , die van de tweede categorie in Indonesisch courant.
Het weduwen- en wezenpensioen zal in afwachting van nadere besprekingen , voorlopig in Nederlands courant door Indonesië worden uitbetaald. Zodra na overleg met Nederland een nadere regeling voor de desbetreffende fondsen is getroffen , zal een redelijke oplossing worden gezocht voor de verdeling van de gevolgen der monetaire maatregelen ten aanzien van het verschil tussen het bedrag van deze uitkering en de inkomsten van deze fondsen.
De vraag is gerezen , in hoeverre de V. S. I. bij wettelijke maatregelen wijziging kan brengen in , op verordening of overeenkomst voor de souvereiniteits-overdracht gegronde onderstand , rehabilitatie-uitkeringen e.d.. In beginsel is besloten , dat deze vraag aan het Uniehof zal worden voorgelegd.




( enkele regels missen )





Omtrent de aanwijzing van categorieën van functies , waarvan de Nederlandse ambtsbekleders reeds dadelijk of binnen afzienbare tijd in beginsel in het nieuwe staatsbestel overbodig zullen zijn en omtrent het tempo , waarin de eventuele afvloeiing ( op basis van de ter R. T. C. overeengekomen afvloeiingsvoorwaarden ) zal dienen te geschieden.
De conferentie nam eveneens met voldoening kennis van het voornemen van de Nederlandse regering , om binnen de grenzen der plaatsingsmogelijkheid in Nederland voor de afvloeiende ambtenaren passende functies in Nederland te verschaffen. Op deze wijze hoopt de conferentie , tot een zekere ontspanning in de thans onder de Nederlandse ambtenaren heersende sfeer te geraken ,
door hen zo spoedig mogelijk zekerheid omtrent hun positie te verschaffen en de nadelige gevolgen van eventuele afvloeiingen ,
door hulp van Nederland bij het zoeken van een nieuwe werkkring , zoveel mogelijk te verminderen.


De Nederlandse militaire missie

De samenstelling en de bepaling van de taken van de Nederlandse militaire missie zullen geschieden terstond na de beëindiging van de reorganisatie van het K. N. I. L. en van de terug voering van de Nederlandse land- en lucht strijd krachten uit Indonesië.
De sterkte van deze missie zou die van 800 man niet te boven gaan , exclusief het personeel voor de instandhouding van deze missie.
In afwachting van een definitieve regeling van de taken der missie zal onmiddellijk een voorlopige Nederlandse militaire missie worden gevormd , waarvan de sterkte eveneens niet groter zal zijn dan 800 man. Op deze voorlopige missie zullen de bepalingen van het concept-overeenkomst voor de militaire missie van de R. T. C. van toepassing zijn welke overeenkomst echter enigszins zal moeten worden gewijzigd en aangepast aan de bijzondere omstandigheden ,
waaronder deze voorlopige missie zou werken , met welke omstandigheden bij de opstelling van het concept-overeenkomst ter R. T. C. niet kon worden gerekend.
Zo was in dit concept-overeenkomst gedacht aan en uitgegaan van een missie , welk een geheel zelfstandige eenheid zou vormen , terwijl bij de voorgestelde voorlopige militaire missie de administratieve verzorging gekoppeld zal worden aan de bestaande organen der Nederlandse strijdkrachten in Indonesië.
Deze laatste omstandigheid zal de kosten der voorlopige missie , die ten laste van de V. S. I. komen , kunnen drukken.


Culturele samenwerking

Wat de samenwerking op cultureel gebied betreft , is met de instelling van de gemengde culturele commissie een stap voorwaarts gezet. Deze commissie , welke veertien leden telt , zeven van elke zijde ,
zal zich bezig moeten houden met 't vinden van de wegen en methoden welke zullen voeren tot het ter R. T. C. beoogde doel ,
n.l. het scheppen van betrekkingen op cultureel gebied tussen de beide deelgenoten welke , op basis van volledige vrijheid , vrijwilligheid en wederkerigheid berustend , een universeel karakter dragen en gericht zijn op de verwezenlijking van de vrije ontplooiing van de vrije menselijke geest.
Van Nederlandse zijde zijn onder voorbehoud van mogelijke wijzigingen voor zitting in de culturele commissie voorlopig aangewezen : mr. H. J. Reinink , prof.
dr. J. H , Bavinck , dr. ir. J. van Aken , pater dr. N. Perquin , mr. Ph. H. M.
Werner , prof. dr. C. C. Berg en A. van Velzen en van Indonesische zijde met hetzelfde voorbehoud de heren prof. dr. R. Prijono. Moh. Natsir , mr. Moh. Yamin ,
Sumardja , Moh. Sjafei , Tatengkeng en mevr. Sh. Suparsono.


Het Uniehof

Teneinde het Uniehof van arbitrage te kunnen doen functionneren en een regeling te ontwerpen voor de rechtsgang van het hof , werd ter conferentie overeengekomen ,
dat het Uniehof van arbitrage zal worden uitgenodigd zo spoedig mogelijk een ontwerp-gemeenschappelijke regeling op te stellen , waarin voorschriften zijn vervat voor de rechtsgang bij en de organisatie en regeling van zijn werkzaamheden.
Door bemiddeling van het Uniesecretariaat zal dit ontwerp aan de conferentie van ministers in haar volgende bijeenkomst ter beslissing worden voorgelegd.
Wanneer dit zijn beslag zal hebben gekregen , zal een belangrijke stap zijn gezet op de weg naar de verdere afronding van de Unie.


