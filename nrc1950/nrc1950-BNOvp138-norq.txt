
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Aanval op de tariefmuren. Het Nederlandse plan voor economische integratie gepubliceerd. Lasten moeten gezamenlijk worden gedragen

Gisteravond is te Parijs de tekst gepubliceerd van het Nederlandse plan van actie voor Europese economische integratie.
Het plan omvat de volgende punten :
1.	Het doel van de integratie der Europese volkshuishoudingen is om het levenspeil der bevolking te verhogen en de betalingsbalans t.o.v. de rest van de wereld in evenwicht te brengen onder het nastreven en handhaven van een hoog en stabiel peil der werkgelegenheid.
2.	Dit doel , hetwelk verhoging van de productie impliceert , kan worden bereikt door middel van specialisatie der productie en verbetering der arbeidsindeling , die slechts denkbaar zijn bij de vorming van één grote markt , d.w.z. door de geleidelijke wegneming van alle belemmeringen , zowel aan de invoer-als aan de uitvoer zijde ,
die een maximale uitwisseling van goederen en diensten in de weg staan.


Bescherming tegen risico's

3.	De reden , waarom de Europese land en aarzelen alle maatregelen te nemen , welke het bereiken van dit doel mogelijk zouden maken , is gelegen in de omstandigheid , dat de duidelijke voordelen van de integratie niet worden bereikt zonder risico 'i voor het economische bestel der landen.
4.	Delen van het productie-apparaat van een land zouden immers kunnen worden uitgeschakeld tengevolge van een volledige vrije uitwisseling van goederen en diensten met ernstige gevolgen voor de handhaving van een hoog en stabiel peil van werkgelegenheid in de desbetreffende sectoren.
5.	Het ligt voor de hand. dat iedere verantwoordelijke regering zich in de eerste plaats wil bedienen van de nationale economische defensie-middelen teneinde haar volkshuishouding te beschermen tegen de hierboven genoemde risico's.
6.	Slechts dan kan een regering zich veroorloven van deze middelen afstand te doen , indien de moeilijkheden op de weg naar het bereiken van het door allen gewenste doel in gemeenschappelijk overleg en onder gemeenschappelijke verantwoordelijkheid tot oplossing worden gebracht.
7.	Dit betekent , dat de gemeenschappelijke voordelen van de integratie slechts bereikt kunnen worden , wanneer de lasten gemeenschappelijk worden gedragen.
Het hier volgende plan van actie geeft aan langs welke wagen de integratie zou kunnen worden bereikt.


Liberalisatie van de handel

8 ) 	Ingevolge de beslissing van de Raad van de O-E. E. S. van 31 Januari 1950 zal bij het tot stand komen van de Europese betalings unie 60 pet. van het handelsverkeer door de deelnemen de landen moeten worden geliberaliseerd.
9 ) 	Dit percentage zal uiterlijk 31 December 1950 moeten worden verhoogd tot 75 pet. Ieder land zal dit percentage dienen te bereiken door de vaststelling van een enkele lijst ,
die zal gelden tegenover alle deelnemende landen. Terwijl tot dusverre een deelnemend land veelal verschillende lijsten toepaste t. o. v. de andere deelnemende landen , zal ingevolge dit voorstel ieder land slechts één lijst bezitten , welke tegenover alle overige deelnemende landen geldt.
Deze lijsten zullen door de deelnemende landen voor een nader overeen te komen periode moeten worden geconsolideerd , tenzij in het kader van de Europese betalings unie een deelnemend land overeenkomstig de bepalingen van deze unie het recht heeft multilaterale restricties in te stellen.
10.	Nu de totstandkoming van een bevredigende intra-Europese betalingsregeling gegarandeerd schijnt , moet dit percentage bereikbaar worden geacht , mits ook voor het tarief-probleem een bevredigende oplossing wordt gevonden.
Tenslotte wordt voorgesteld dit percentage te bereiken voor alle goederen tezamen en niet , gelijk tot nu toe , voor de drie goederen-groepen t. w. grondstoffen , voedingsmiddelen en eindproduct en afzonderlijk.
11.	Voorgesteld wordt t. a. v. de staats handel overeen te komen , dat deze , gelijk tot nu toe het geval is , voor de berekening van het liberalisatie-percentage buiten beschouwing mag worden gelaten ,
onder de voorwaarde , dat het desbetreffende land zijn in feite laag liberalisatie percentage compenseert door het sluiten van aankoop-contracten op lange termijn tegen redelijke prijzen. Hierdoor wordt de zekerheid geschapen , dat de verwachte voordelen van de liberalisatie meer evenwichtig worden verdeeld.
12.	Voorts is het noodzakelijk overeen te komen , dat het volume van het handelsverkeer in de niet geliberaliseerde sector tenminste wordt gehandhaafd.


Integratie per bedrijfstak

13 ) 	Het ie duidelijk , dat de voordelen der boven omschreven liberalisatie op ongelijke wijze door de verschillende landen worden genoten.
Deze ongelijkheid dient te worden gecompenseerd door de garantie , dat de genomen maatregelen worden ge gevolgd door een completering der integratie , welke hieronder wordt omschreven.
14 ) 	Voorgesteld wordt deze completering der integratie per bedrijfstak door te voeren , aangezien het ondoenlijk lijkt door het uniform opvoer en van het liberalisatie-percentage de beoogde doeleinden te bereiken.
Dit houdt in , dat de nog resteren de quantitatieve restricties , zowel bij de invoer als bij de uitvoer , alsmede de tarifaire en andere belemmering en voor het intra-Europese verkeer moeten worden opgeheven. Deze completering der integratie heeft dus betrekking zowel op de geliberaliseerde sector , waarin immers slechts de quantitatieve restricties zijn opgeheven , alsook op de 25 pet. van het goederenverkeer , ten aanzien waarvan nog geen enkele maatregel tot liberalisatie is genomen.
15 ) 	In aanmerking komen allereerst de basis-industrieën , de landbouw en die verwerkende industrieën , welker specialisatie een bijzondere bijdrage tot de levensvatbaarheid van Europa kan leveren en welker producten een gewichtige rol spelen in het internationale handelsverkeer , zowel binnen Europa als intercontinentaal. Op voorstel van het secretariaat-generaal bepaalt de Raad voor welke bedrijfstakken in concrete deze verdere integratie zal worden aangevat.
16 ) 	Wat de basis-industrieën betreft , is reeds een begin gemaakt door het initiatief van de Franse regering met bet rekking tot de steenkool-en staalindustrie.
17 ) 	Voor elke der onder punt 15 bedoelde bedrijfstakken dient een technische commissie te rapporteren , welke commissie is samengesteld uit deskundigen van de in aanmerking komende landen. In haar rapport dienen voorstellen te worden uitgewerkt , waarin de moeilijkheden , die eventueel voor sommige landen zullen ontstaan , worden aangegeven , alsmede maatregelen tot het overwinnen van deze moeilijkheden.
Tot de mogelijke middelen behoren bijdragen uit het hierna te noemen Europese integratie fonds.


Het integratie fonds

18 ) 	Het Europese integratie fonds is de uitwerking van de gedachte , dat de nadelen , welke op weg naar de integratie mochten worden ondervonden ,
gemeenschappelijk moeten worden gedragen.
De wijze waarop het fonds zal worden gefinancierd , zal nog een punt van nader overleg moeten uitmaken. De Raad zal moeten beslissen over de hoogte van de bijdragen aan het fonds door de deelnemende landen. De uitkeringen door het fonds zullen in het algemeen in de vorm van lening en geschieden.
19 ) 	Het fonds kan in de eerste plaats « uitkeringen doen ten behoeve van de modernisering van een bepaalde bedrijfstak in een deelnemend land ,
wanneer mocht blijken , dat het land slechts aan de integratie van die bedrijfstak kan medewerken , indien in de betrokken bedrijfstak in dit deel nemend land een efficiëntere productie tot stand wordt gebracht.
20 ) 	Voorts kan het fonds uitkeringen doen , wanneer een bepaalde bedrijfstak in een deelnemend land zodanig door de integratie maatregel en wordt getroffen , dat zelfs modernisering de desbetreffende bedrijfstak niet voor ondergang kan behoeden.
In die gevallen kan het fonds steun verlenen bij het verrichten van nieuwe investeringen , bij voorkeur in die economische sectoren , waarin het desbetreffende land bij uitstek efficiënt kan produceren. De hulp bij deze nieuwe investeringen kan gepaard gaan met bijdragen in de kosten van omscholing en verplaatsing van arbeidskrachten.
21 ) 	De uitkeringen van het fonds als bedoeld in de punten 19 en 20 worden slechts verricht voor zover deze gepaard gaan met nationale inspanningen ter bereiking van hetzelfde doel.
22 ) 	Het Europese integratie fonds brengt op verzoek van de Raad aan deze laatste advies uit over het rapport van de technische commissie , in het bijzonder wat betreft de eventueel voor te stellen bijdragen uit het fonds.
23 ) 	De Raad neemt op grond van het rapport en het advies een beslissing , waarbij een meerderheid van 3/4 is vereist. Indien een of meer der deelnemende landen niet bereid zijn hun medewerking te verlenen aan het aldus genomen besluit , hebben de overige landen het recht de overeengekomen maatregelen op het gebied van de integratie in de bet rokken sector niet op deze landen toe te passen.


Overleg over budget-politiek

( 24 ) .	Teneinde de geleidelijke en evenwichtige expansie van de productie te garanderen en zodoende een algemene inzinking der werkgelegenheid te voorkomen , is het gewenst ,
dat de economische politiek , met name de budget-politiek der afzonderlijke regeringen , mede op dit doel gericht blijft. Daarbij dient de overheid de haar ten dienste staande middelen te gebruiken teneinde de gewenste ontwikkeling der totale consumptie en investeringen te bereiken.
( 25 ) .	Deze compenserende overheidspolitiek kan worden bereikt door manipulatie der belastingheffing , zowel als van de overheidsuitgaven.
( 26 ) .	Indien zij echter door slechts enkele landen zou worden gevolgd , zou het gevaar bestaan , dat zij tot storingen in de betalingsbalansen dier landen zou leiden.
( 27 ) .	Het is daar om noodzakelijk , dat ten aanzien van de budget-politiek der Europese landen periodiek overleg wordt gepleegd met het doel te vermijden dat de flatoire en inflatoire ontwikkelingen in enkele landen het monetaire evenwicht in de Europese economie zouden verstoren.
28 ) 	Als belangrijke objecten voor de uitgaven politiek der Europese landen moeten in het bijzonder de investeringen worden genoemd , nodig in het kader van de integratie en ten dele gefinancierd uit het Europese integratie fonds. Door versnelling van het tempo dezer investeringen kan in een tijd van dalende economische bedrijvigheid een gewichtige bijdrage worden geleverd tot handhaving van de stabiliteit der werkgelegenheid.
Aldus kan worden bereikt , dat een dergelijke daling in plaats van te leid en tot hernieuwde handelsbelemmeringen de mogelijkheid tot een versnelling der integratie zal brengen.







