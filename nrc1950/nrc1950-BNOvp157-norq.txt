
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : De Franse socialisten zijn allesbehalve content

Naar Reuter uit Parijs meldt , heeft de ontevredenheid van de Franse socialisten over de verklaring van Labour er toe geleid , dat de Franse socialisten besloten hebben slechts één afgevaardigde te zenden naar de bijeenkomst van de Comisco te Londen ,
zo wordt van Franse partijleiders vernomen. Deze afgevaardigde zal Guy Mollet zijn , de secretaris van de socialistische partij in Frankrijk.
Naar verluidt , heeft Mollet opdracht te trachten een openlijke breuk binnen de Comisco tussen Labour en de socialistische partijen van het vaste land te voorkomen.
Op een gezamenlijke zitting van de senaatscommissies voor buitenlandse betrekkingen en gewapende diensten heeft Paul Hoffman. de administrateur voor het plan-Marshall verklaard , dat de houding der Britse Labour-partij ten opzichte van het plan-Schuman ? een betreurenswaardig voorbeeld van isolationisme « betekent. Hij zeide dit ,
nadat republikeinse senatoren een aanval op het Britse manifest hadden gedaan.
Volgens Hoffman was deze houding niet te verdedigen , doch hij legde er de nadruk op , dat zij niet door premier Attlee en andere verantwoordelijke regeringspersonen gesteund werd.
Het manifest vertegenwoordigde slechts de mening van de isolationisten in de partij en was uitgegeven zonder de voorkennis van Bevin en Attlee. De E.C.A. trachtte op »informele wijze« een nadere uiteenzetting te verkrijgen.




