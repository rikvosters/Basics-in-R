
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Te Boedapest zou een militaire conferentie gaande zijn

Volgens de Weense correspondent van de Daily Telegraph wordt op het ogenblik , onder de dekmantel van de plechtigheden ter gelegenheid van de vijfde verjaardag van de bevrijding van Hongarije , door de Russische troepen te Boedapest een belangrijke militaire conferentie van de Sovjet-Unie en de volksdemocratieën gehouden.
Volgens de correspondent is het doel van deze conferentie : coördinatie van de uitbreidings- en uitrustingsplannen van de legers , versteviging van de samenhorigheid van het Oostelijk blok en bespreking van de geschiktste methoden om in de loop van het voorjaar druk te oefenen op de Zuidslavische grenzen.




