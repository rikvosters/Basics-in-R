
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Nederlandse activiteit in Zwitserland

( Van onze correspondent ) .


ZURICH , 5 April. -

Hedenmiddag is het van Zürcher standpunt uit gezien , een goed moment voor Nederland geweest.
Velen waren namelijk bijeengekomen , om de nieuwe lokaliteiten van het reisbureau-Ouboter feestelijk te openen.
De heer J. Ouboter. Rotterdammer in hart en ziel , heeft reeds vele jaren in Zürich de vertegenwoordiging van de grote Nederlandse scheepvaart lijnen :
zijn reisbureau was al lang voor de oorlog een betrouwbaar en door landgenoten steeds met sympathie bezocht adres :
er heerste naast de grootste efficiency een prettige sfeer. Toen kwam de oorlog. En na de bevrijding was het ook de heer Ouboter , die de nieuw georganiseerde Nederlandse Kamer van Koophandel alhier met zijn impulsieve activiteit als voorzitter leidde. Nu is hij erevoorzitter ervan , maar zijn werkkracht is nog vol jeugdig vuur en mét zijn oudste zoon geeft de vader er nu ook in dit reisbureau weer een bewijs van.
In het nieuwe gebouw Thalhof aan de Pelikanplatz bevinden zich de prachtige bureaux. Wij geloven , dat er in Zwitserland geen ander instituut van die aard zo grootscheeps en met zoveel smaak is geïnstalleerd. De directeur der Holland-Amerika Lijn , de heer W. H. de Monchy , was er speciaal voor overgekomen ,
maar ook de hier wonende Nederlanders , o.w. consul-generaal Ph. W.
Osieck en de tegenwoordige voorzitter van de Kamer van Koophandel de heer C. E. Kaufmann , algemeen vertegenwoordiger van de K. L. M. , stelden er prijs op , ter receptie aanwezig te zijn : het was een geroezemoes van stemmen en talen ,
maar op alle gezichten lag de wens uitgedrukt , die wij hier zouden willen uitspreken : proficiat ! Het is aan het vérgelegen Zwitsers meer , toch ook een steen , bijgedragen aan de wederopbouw , een bewijs van energie en geloof in de toekomst.
Wie deze zomer te Zürich komt , verzuime niet , de keurige kantoren , met wijdlokkende reclameplaten en propagandamiddelen ( de Nieuw Amsterdam als groot model ) , te gaan zien .



