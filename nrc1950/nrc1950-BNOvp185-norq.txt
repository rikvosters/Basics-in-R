
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : De aflevering van brandstof tegen zomer prijzen

De minister van economische zaken heeft geantwoord op de schriftelijke vragen van het Tweede Kamerlid , de heer A. Stapelkamp ( a.r. ) , betreffende de aflevering van brandstoffen tegen zomerprijzen te Utrecht , waar zoals wij hebben medegedeeld de brandstoffenhandel heeft bekend gemaakt , dat de uiterst geringe hoeveelheden huisbrand , die voor de maanden Mei en Juni ter beschikking waren gesteld , reeds geheel waren verkocht.
De minister heeft er in zijn antwoord op gewezen , dat de moeilijkheden , die zich hebben voorgedaan te wijten zijn aan de omstandigheid , dat het publiek te Utrecht nagenoeg uitsluitend antraciet wenste te ontvangen , en dat vele handelaren niet alleen aan deze onredelijke eis hebben voldaan , doch bovendien in verscheidene gevallen grote hoeveelheden tegelijk verkochten. De door sommige werkgevers verleende voorschotten , welke in enkele gevallen zelfs f 75 per gezin bedroegen hebben deze onjuiste verkoop politiek nog in de hand gewerkt. De minister deelt voorts mede , dat ook thans te Utrecht en omstreken nog redelijke voorraden huisbrand in de vorm van eierkolen , eierbriketten en cokes aanwezig zijn. Het wederom instellen van het seizoenprijzenstelsel , had geen andere bedoeling dan de bevordering van de regelmatige doorstroming van de geproduceerde en ingevoerde hoeveelheden. Niet te voorzien was , dat het geven van geldelijke voorschotten aan werknemers thans zou worden ge√Øntroduceerd. Materieel is het onmogelijk in het korte tijdsbestek van twee of vier maanden aan de totale jaarbehoefte te voldoen.
De minister heeft opdracht gegeven tot een onderzoek naar de bevoorrading door producenten en importeurs over het gehele land. Hij geeft er de voorkeur aan het resultaat van dit onderzoek af te wachten , alvorens een beslissing te nemen omtrent eventueel te treffen maatregelen.






