
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Oorlogsmonument voor Jan de Rooy

( Van onze correspondent ) .


TILBURG. -

Tijdens het Ardennen offensief in December 1944 hadden de Duitsers het plan opgevat om van het Land van Heusden en Altena uit bij Drongelen over de Maas naar Antwerpen door te dringen om de Amerikanen in de rug aan te vallen.
Dankzij de activiteit en de speurzin van Jan de Rooy uit Sprang-Capelle , die met een zender in deze streek verscholen zat , konden de geallieerden echter worden gewaarschuwd. Zo bleven de Langstraat en Brabant voor een ramp gespaard.
Toen de Duitsers de zender ontdekten werden vijf burgers gevangen genomen om standrechtelijk te worden doodgegeschoten.
De Rooy meldde zich toen vrijwillig aan Te Amsterdam werd hij dood geranseld.
Zonder dat er een enkel woord van verraad over zijn lippen was gekomen.
De gijzelaars herkregen hun vrijheid.
Na de bevrijding heeft zich onmiddellijk een comit√© gevormd om deze heldendaad te eren. Uit binnen-en buitenland stroomden de bijdragen toe en weldra was een som van  f  23.000 bijeengebracht Aan de beeldhouwer Carasso werd opdracht gegeven om een ontwerp te maken ,
dat later werd gewijzigd in een liggende vrouw , die de boeien verbreekt.
Het monument zal worden geplaatst op een punt langs de moderne verkeersweg Tilburg-Waalwijk op het grondgebied van Sprang-Capelle.
Daar het beeld in brons moet worden gegoten , hetgeen een vrij langdurige procedure vordert , zal de onthulling niet voor 5 Mei 1951 kunnen plaats vinden








