
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Toejuichingen nemen toe van uur tot uur

( Van onze correspondent ) .


PARIJS , 24 Mei. -

Warm en zonnig weer heeft het bezoek , dat de Koningin en Prins Bernhard aan het park van Versailles hebben gebracht , in elk opzicht doen slagen. Voor de eerste maal sinds de komst van het Koninklijk Paar zijn de heren van het protocol ,
die alles zo in de puntjes en «a la minute» geregeld hebben , van de wijs gebracht. Want , de Koningin raakte niet uit gekeken op het prachtige park ,
liet telkens de open auto , waarin zij met president Auriol gezeten was , stoppen en wilde tal van historische bijzonderheden van de hoofdconservator , de heer Maurecheau-Beaupré , die naast de chauffeur gezeten was , weten.
En zo gebeurde het , dat na het déjeuner in het Grand Trianon het bezoek aan het Petit Trianon langer duurde dan op het programma stond ,
zodat de vertoning van «I'Epreuve» in het Théatre de la Reine , die om drie uur moest beginnen , eerst om half vier aanving.
Het heeft de Fransen diep getroffen , dat de Koningin een zo intense belangstelling heeft getoond voor een van de glorierijkste episodes uit hun geschiedenis. Niet minder verrast zijn zij , dat H.M. blijk gaf van een gedegen kennis van de Franse historie , de feiten volkomen beheerste en voortdurend om bijzonderheden vroeg , waardoor zelfs een zo ingewijd man als de hoofdconservator soms in verlegenheid werd gebracht. Voeg daar bij nog , dat het Parijse volk diep onder de indruk is gekomen van de bevalligheid en de eenvoud , die de Koningin toont , dat de haar geldende toejuichingen met het uur in volume toenemen , en ge zult beseffen , dat dit bezoek ; zo het reeds thans niet als een volkomen geslaagde betuiging van vriendschap en verbondenheid tussen Frankrijk en Nederland genoemd mag worden , hard op weg is dit te worden.
Des ochtends hebben tier duizenden de Koningin toegejuicht op haar rit over de Champs Elysées naar de Arc de Triomphe en naar de Temple de l'Oratoire. De garde républicaine bewees H.M. op de Place de l'Etoile de haar verschuldigde eerbewijzen en in de Rue de Rivoli , voor het gedenkteken van de Coligny , trokken de spahi's in hun burnoes met tulband als steeds veel bekijks. Het weer WaS toen onzeker en degenen , die bij de Arc de Triomphe stonden , zagen de Koningin ietwat bedenkelijk naar de donker bewolkte lucht kijken. Gelukkig brak de zon door , toen het Koninklijk Paar met president en mevrouw Auriol om 12 uur van het Elysée uitreed , en het is de gehele dag heerlijk zonnig weer gebleven.


Van het Elysée naar Versailles

De afstand van het Elysée naar het paleis van de Zonnekoning is ongeveer gelijk aan de gistermiddag afgelegde weg van Orly naar het Elysée : 20 km dus. De route is echter veel majestueuzer dan de weg van gisteren. Van de Champs Elysées om de Arc de Triomphe reed men de brede avenue Foch af om zo het Bois de Boulogne te bereiken. Dwars door dit kostelijk bos langs de  renbaan van Longchamps en een stukje Seine bereikt men de Pont de St. Cloud en komt dan op de grote Westelijke auto-route. In St.
Cloud hield de stoet even stil voor de diamantslijperij van de heer Louis Asscher , een van de verdienstelijkste leden van de Nederlandse kolonie te Parijs , die al meer dan vijftig jaar hier woont. Het oponthoud duurde slechts kort : H.M. en de Prins liet de heer Asscher aan zich voorstellen , wisselden enkele woorden met hem en daarna reed men verder naar Versailles. Na de begroeting op het terras van het kasteel maakte het Koninklijk Paar een rondrit door het park ,
waarin 's ochtends een leger tuinlieden ; nog aan het werk was geweest. De fonteinen , «les grandes eaux» , spoten , de bloemen en planten , vers geplant , waren op hun mooist en de Koningin genoot zichtbaar van deze kleurenpracht. Om kwart over een reed de stoet voor het rose marmeren Grand Trianon , opgewacht door een veertigtal gasten.
Op de in de grande galérie gedekte tafel met rode rozen en blauwe lathyrus versierd , prijkte een van de mooiste Sèvres-serviezen en het fijnste kristal ,
dat voor dit doel van het Elysée hierheen was gebracht. Tijdens het déjeuner speelde de kapel van de garde républicaine lichte Franse en Nederlandse muziek.
De knechten van het Elysée in hun rood fluwelen kuitbroek , blauwe rok en glimmende lage schoenen met gesp.
die de gasten bedienden , gaven aan dit unieke décor nog een stijl , die moeilijk te evenaren is , om van overtreffen maar te zwijgen.
Zoals gezegd , duurde het koninklijk bezoek aan het Petit Trianon , Maria Antoinette's geliefkoosde retraite , langer dan verwacht werd en de voorstelling in het thé a trede la Reine begon een half uur te laat. En na de opvoering van Marivaux' charmante stuk , waarover reeds eerder is geschreven , liet het orkest van de Come die francaise onder leiding van André Jolivet zich horen. Met grote aandacht volgde de Koningin deze één-acteren na afloop complimenteerde zij de acteurs en actrices uit Molière's huis zeer hartelijk voor hun knap spel.
Daarna werd de terugrit naar Parijs aanvaard langs dezelfde route als waarlangs men gekomen was.


Het diner op de Nederlandse ambassade

Ter ere van president en mevrouw Auriol heeft H.M. de Koningin vanavond in haar ambassade in de Rue de Grenelle een diner gegeven , waaraan een dertigtal genodigden hebben deel genomen.
Tot hen behoorden minister president Bidault , de ministers Schuman , René Mayer , Plé ven en Queuille ,
de ambassadeurs Van Boetzelaer , Garnier ( de Franse ambassadeur in Den Haag ) en Pamontjak , de Indonesische ambassadeur in Parijs , generaal De Lattre de Tassigny , de prefect van de Seine , de heer Verlomme , de prefect van de Parijse politie , de heer Léonard en de voorzitter van de Parijse gemeenteraad , de heer Pierre de Gaulle.
De meeste genodigden waren van hun dames vergezeld.
In de eetzaal van de ambassade , waar behalve een groot schilderij , dat de Koning-Stadhouder voorstelt , enige zeer fraaie gobelins hangen voor deze gelegenheid tegenover de plaats van H.M. een schilderij aan de wand gehangen ,
dat Juliana van Stolberg voorstelt.
Dit meesterstuk , waarvan de schilder onbekend is , is eigendom van een Amerikaanse verzamelaar , de heer Wilkinson.
die het voor deze gelegenheid in bruikleen aan de Nederlandse ambassadeur heeft afgestaan. Het heeft enige weken geleden zeer de aandacht getrokken op de tentoonstelling van schilderijen , beroemde vrouwen uit de geschiedenis voorstellend , die in de Galérie Charpentier in de Faubourg St. Honoré is gehouden.
De tafel was gedekt met een damasten kleed uit 1838, eigendom van H.M. de Koningin en afkomstig uit het paleis Soestdijk. Het Sèvres-servies is een geschenk ,
dat de Franse regering indertijd aan Koningin Wilhelmina heeft aangeboden.
De randen van de borden zijn in blauw goud uitgevoerd en in het midden prijkt een gouden W. Vier verguld zilveren candela bres van Koning Willem II en vier zwaar bewerkte verguld zilveren tafel stukken sierden deze tafel. Opvallend fijn was het Venetiaans glaswerk en niet minder zeldzaam het Saksische gouden vruchten bestek.
De chef-tuinier van het Loo , de heer W.I. Radstake , had in de vier tafel stukken met bijzondere zorg en smaakt ros rozen geschikt ( z.g. Dorus Rijkers rozen ) , die vanochtend vers uit Aalsmeer waren aangevoerd. Twaalf lakeien van het Paleis Soestdijk , in wit te kuitbroeken met witte kousen en in blauwe met goud galon afgezette tunieken , bedienden , onder leiding van twee in rode rok geklede huis meesters. Het menu bestond uit paté de foie gras , forellen , lamsrug , kaas ,
aardbei-ijs en vruchten. Tot de wijnen behoorde een Chateau La fitte van 1937 en een Veuve Cliquot van hetzelfde jaar. Bij de verwende Fransen , die aan zoveel raffinement gewend zijn ,
maakte dit geheel een waarlijk vorstelijke indruk.




