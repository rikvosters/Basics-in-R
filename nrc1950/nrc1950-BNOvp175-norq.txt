
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Holland-Festival geopend. Koningin en prins Bernhard wonen het eerste concert bij. In Het Concertgebouw

Van onze Amsterdamse muziekmedewerkster )

REEDS bij de opening van het Holland Festival , in het Concertgebouw te Amsterdam , hebben Koningin Juliana en Prins Bernhard blijk gegeven van hun belangstelling voor dit nu ten derden male terugkerende kunstfestijn.
Onder de meest feestelijke omstandigheden heeft het eerste concert , dat onder leiding stond van Eduard van Beinum ,
plaats gehad.
Het was een avond van poÃ«zie en gracie , van zachte en heftige bezwering.
Heel het programma is met lichte en gevoelige toets ten uitvoer gebracht. Na het Wilhelmus begon het met Mendelssohns Italiaanse symphonie ; daarop volgde het pianoconcert in Es gr. T. ( KV. 271 ) van Mozart , waarmee de soliste , Myra Hess.
langdurig applaus oogstte. De derde symphoni van Pijper was het eerste nummer na de pauze ; het slot werd gevormd door Strawinsky's Vuurvogel. Een speciaal Festival-cachet had dit programma niet , het was samengesteld op de gewone manier , zoals men dat kent van het winterseizoen ,
doch het was aantrekkelijk en bood het orkest kansen te over tot zeer fijn spel.
Voordat Koningin Juliana en Prins Bernhard gisteravond te ruim half acht aankwamen bij het Concertgebouw voor de bijwoning van het galaconcert ter opening van het Holland-Festival , had een grote menigte reeds de komst gadegeslagen van de vele hoge gasten , ministers ,
leden van het corps diplomatique , commissarissen der Koningin , stadsbestuurderen en andere autoriteiten. Het rode baldakijn boven de koninklijke ingang , de vlaggen en bloemen op het gebouw , met in sierlijke letters de naam Holland-Festival 1950 op de luifel , waren op zichzelf reeds voldoende geweest de aandacht te trekken der voorbijgangers , die genoeg te aanschouwen kregen om zich een indruk te vormen van de voorname inzet van het Festival in de hoofdstad en die de Koningin bij haar komst en vertrek hartelijk begroetten.
Na afloop van het concert bood het gemeentebestuur van Amsterdam , in de zalen van het Rijksmuseum , de bezoekers van het openingsconcert een gala-ontvangst aan. Daar hebben velen zich , in de bij avondlicht steeds zo luisterrijke en imponerende zalen , geruime tijd vertreden.







