
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Korte berichten

Binnenland

- De Koningin heeft de eerste twee fregatten , welke Nederland van de Verenigde Staten ontvangt , de namen h.m.s. «Van Amstel » en «De Bitter » verleerd.


- De nieuwe Spaanse gezant in Den Haag , don Fernandez Villaverde J. Roca de Togores , is Zaterdag per trein uit Kopenhagen in ons land aangekomen.


F. W. baron van Tuyll van Serooskerken , echtgenoot van de grootmeesteres van H. M. de Koningin , baronesse Van Tuyll van Serooskerken , geb. jonkvrouwe Boreel , is Zaterdag op 75-jarige leeftijd in Den Haag overleden.


- De ministers Van Maarseveen en Lieftinck zijn gisteren uit Djakarta per vliegtuig naar Nederland vertrokken.


- Tot lid van de Maatschappij der Nederlandse Letterkunde is benoemd prof.
dr. R. Guiette , hoogleraar te Gent.


- Zaterdagmiddag brak brand uit in de corsetten- en textielfabriek Bosco te Berlicum. Een flinke vooraad textiel ging verloren. De schade loopt in de duizenden.
Te Zaandam woedde Zondagmorgen een brandje in een gang van een droogkamer van de N. V. Algemene Noritmaatschappij.
Negen wagens met norit hadden door zelfontbranding vlam gevat. De Zaandamse brandweer was anderhalf uur bezig met dit «zwarte» en lastige karwei.
De schade was aanzienlijk.


- Vleesvergiftiging. Na het gebruik van vermoedelijk bedorven vlees hebben zich vergiftigingsverschijnselen voorgedaan bij vijf personen uit een gezin van negen te Veenendaal. De overige vier hadden het vlees niet gegeten. De aangetasten zijn naar het ziekenhuis te Arnhem gebracht. Hun toestand is redelijk wel.


- Voor de electrificatie van de spoorlijn Amersfoort-Enschede-Oldenzaal zullen schakel-, verdeel- en onderstations worden gebouwd. Met de bouw dezer stations is een uitgaaf van  f  300. 000 gemoeid.


- De Sittardse automarkt zal Dinsdag na Pasen officieel worden geopend. Deze markt zal in de toekomst iedere Dinsdag om zes uur op het marktplein worden gehouden.


- Protest demonstratie vredescomité.
Zaterdagmiddag werd in de Dierentuin te 's-Gravenhage de door het Nederlandse Vredescomité georganiseerde demonstratie gehouden. In de Dierentuin waren ,
volgens de schatting van de directeur , ruim 1800 personen aanwezig. Er buiten bevonden zich nog enkele honderden belangstellenden.


- Ongeveer 250 tegels uit de 16e eeuw zijn te Vlissingen gevonden , bij graafwerkzaamheden voor het nieuwe gebouw van het Belgische loodswezen aldaar. De tegels zijn naar het Stedelijk museum overgebracht.


- Ongeveer 40. 000 bezoekers heeft de tentoonstelling van bedrijfsauto's te Amsterdam getrokken , aldus een schatting van de politie.






