
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Harriman wordt bijzondere assistent van Truman. Milton Katz volgt hem op

Averell Harriman , de reizende ambassadeur van het plan-Marshall , is benoemd tot bijzonder assistent van president Truman. In zijn nieuwe functie zal hij de president bijstaan in de uitoefening van ruime internationale verantwoordelijkheid der Verenigde Staten.
Als bijzondere Amerikaanse afgevaardigde voor de E.C.A. in Europa zal Harriman worden opgevolgd door zijn assistent Milton Katz , die eveneens de rang van ambassadeur zal hebben.
In een verklaring van het witte huis werd gisteren gezegd : «De tenuitvoerlegging van de besluiten der recente besprekingen te Londen en de integratie van de verschillende belangen der departementen en bureaux , die zijn betrokken bij de ontwikkeling van het regeringsbeleid inzake onze internationale verantwoordelijkheden maken een grote mate van overweging en beslissing van de zijde van de president noodzakelijk».






