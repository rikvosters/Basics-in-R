
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Gerucht over Strachey uit Amerikaanse bron afkomstig. Lagerhuislid vangt de bal

Het bericht van Associated Press , volgens hetwelk op de conferentie in Den Haag een regeling gemaakt zou zijn waarbij John Strachey , de Britse minister van oorlog , geen inzage in de geheimen , welke tussen Engeland en Amerika worden uitgewisseld , zou krijgen ,
heeft onverwachts een sensationeel staartje aan de Atlantische conferentie gegeven.
Het bericht is wederom door minister Johnson bij zijn aankomst te Washington tegengesproken. Hij voegde hieraan toe , dat het Shinwells taak was om te beslissen of hij geheimen aan Strachey zou doorgeven.
De correspondent van de New York Times in den Haag heeft aan zijn blad gemeld , dat het bericht waarschijnlijk gelanceerd is door belangrijke Amerikaanse functionarissen , die Strachey als een «bad security risk» beschouwden en een mutatie gaarne tegemoet zagen.
Volgens Associated Press , was het bericht afkomstig van een zeer gezaghebbende Amerikaanse bron in Den Haag.


Sir Waldron Smithers , Brits conservatief parlementslid , die bekend staat als heftig gekant tegen het communisme , heeft een petitie in het parlement doen rondgaan , waarin het Lagerhuis verzocht wordt op het ontslag van Shinwell en Strachey aan te dringen , daar zij beiden in het verleden sympathie met de communistische doelstellingen betuigd hebben.



