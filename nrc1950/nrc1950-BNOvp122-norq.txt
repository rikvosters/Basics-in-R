
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Crisis in Arabische Liga

Een officiële Syrische woordvoerder heeft te Damascus verklaard , dat de nieuwe Syrische regering geweigerd heeft steun te verlenen aan een bemiddelingspoging van Irak en de Libanon ,
welke de doorbreking van de impasse tussen de Arabische liga en Jordanië ten aanzien van Jordanië 's inlijving van Arabisch Palestina beoogt.
Egypte had de uitstoting van Jordanië uit de Liga geëist , daarbij gesteund door Saoedi-Arabië , Syrië en de Libanon.
De Syrische regering hoopt , dat er overeenstemming wordt bereikt en de Arabische liga daardoor behoed wordt voor een algehele ontbinding , aldus verklaarde de woordvoeder , doch zal zich aansluiten bij de meerderheid tegen Jordanië , wanneer Abdoellah weigert halverwege aan Egypte's eisen te voldoen.
Irak heeft besloten niet voor de uitstoting van Jordanië te stemmen.
De regering van Jordanië heeft besloten vandaag de bijeenkomst van de raad der Arabische liga niet bij te wonen. Naar verluidt , hangt dit besluit samen met het bericht , dat de inlijving van Arabisch Palestina door Jordanië op de agenda is geplaatst.




