
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Wat de Niwin doet voor onze jongens overzee. Beroep op Nederlandse volk

De staatssecretaris van oorlog mr.
W. H. Fockema Andreae heeft gisteravond voor de radio gesproken over het werk van de Niwin.
Zovele malen zijn de laatste tijd troepen schepen in Amsterdam en Rotterdam aangekomen , dat onwillekeurig bij een groot deel der bevolking de gedachte heeft postgevat , dat het nog maar een kwestie van weken is , of alle Nederlandse troepen overzee hebben het vaderland weer bereikt , aldus spreker. Dit is ondanks de voortvarendheid , waarmee de repatriëring wordt geleid , geenszins het geval. Voor vele duizenden zal het ogenblik van inscheping nog maanden op zich laten wachten. Ondanks aller krachtsinspanning kan dit niet worden voorkomen. Deze wachttijd is voor de mannen daarginds niet aangenaam ,
daar bij ieder het verlangen naar huis zeer levendig is.
Zij , die met de repatriëring zijn belast , doen wat zij kunnen , doch de omstandigheid kan zich daarbij voordoen , dat bij een snelle terugkeer , de ontspanning van de troepen andere noodzakelijke voorzieningen ten achter moeten worden gesteld. Wanneer het een kwestie van kiezen is tussen deze twee zaken , is het duidelijk , dat deze keuze ten gunste van een vlugge thuis vaart uitvalt. Bovendien - en dit is wel een zeer gelukkige omstandigheid - is er in Nederland het particulier initiatief in de vorm van de Niwin die zich in haar laatste actie wel zeer in het bijzonder het lot van de wachtende militair aantrekt.
Spr. gaf vervolgens enkele voorbeelden van al het werk dat de Niwin in Indonesië doet voor de ontspanning van de wachtende militairen. Achter het zenden van materialen van allerlei aard.
staat echter de verwezenlijking van een ideëel doel , het aankweken van het Nederlands saamhorigheidsgevoel.
Het medeleven te tonen van het Nederlandse volk met de mannen overzee noemde spr. wel het belangrijkste onderdeel van de Niwin-actie. Hij deed daarom een dringend beroep op het Nederlandse volk , om deze laatste actie te steunen.
«Maak hun laatste loodjes lichter , noemt de Niwin dit laatste appèl. Dit wil ik gaarne ondersteunen » , aldus besloot mr. Fockema Andreae.




