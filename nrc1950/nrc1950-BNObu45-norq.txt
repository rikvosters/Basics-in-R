
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Moeilijkheden in het Belgische transportwezen. Capaciteit te groot

( Van onze correspondent ) .


ANTWERPEN. Mei. -

Paul Willem Segers , de Belgische minister van verkeerswezen , heeft ondanks de drukte van de verkiezingsstrijd , waarin hij als een der voormannen der Belgische katholieke partij een leidende rol speelt ,
toch nog gelegenheid gevonden in de te Gent gehouden jaarlijkse algemene vergadering van het Vlaams Economisch Verbond een interessante causerie te houden over «De organisatie van het vervoer in de lijst van de Belgische economie».
Minister Segers heeft met grote openhartigheid gewezen op hetgeen alsnog niet in orde is in zijn land : De kolen prijzen zijn te hoog ; het distributie-apparaat is te zwaar ; de marge tussen de productieprijs en de door de verbruikers te betalen prijs is te aanzienlijk.
In het Belgische vervoer zijn in het geheel frs 89 milliard belegd , waarvan 58 in de spoorwegen , 4 in de buurtspoorwegen ,
12 in de kanalen , 5 in de stromen , 3 in de havens en 7 in de Rijkswegen. Indien bij gekomen en toen werd een totaal van spoor-en buurtspoorwegen met deze bedragen rekening moest houden zouden beide ondernemingen 2. 75 milliard per jaar moeten opbrengen , hetgeen onmogelijk is. Het Belgische autopark breidt zich geweldig uit. In 1949 zijn er 45. 000 auto's bijgekomen en toen werd een totaal van 221. 500 bereikt. Het aantal zware vrachtauto's stijgt voortdurend.
Vroeger werd het tekort op 't reizigervervoer gedekt door de opbrengsten uit het goederenvervoer. Dit kan thans niet meer ,
daar alle tarieven het gemiddelde reeds hebben overschreden en bovendien rekening dient te worden gehouden met de groeiende concurrentie van het vervoer langs de weg.
Een zeer moeilijk probleem is dat van de coördinatie van het vervoer. België heeft een Vervoerscapaciteit van 18 millioen ton-kilometer , waarvan 7 bij de spoorwegen , 7 bij het vervoer langs de weg en 4 bij de binnenscheepvaart. Het maximaal bereikbare vervoer bedraagt echter slechts 12 millioen t.-km. , zodat de beschikbare capaciteit 50 pct. te hoog is.
En men dringt steeds weer aan op het bouwen van nieuwe wegen. Men vergeet hierbij , dat zulks de rentabiliteit van spoorwegen , buurtspoorwegen en binnenscheepvaart verder zal verzwakken.
Het tekort bij de Belgische spoorwegen bedroeg in het afgelopen jaar frs 3 milliard ( 29% der uitgaven ) bij een Staatsbegroting van frs 60 milliard. België staat hier echter niet alleen. Ook in Engeland , Frankrijk , Denemarken en de Ver. Staten werken de spoorwegen met een deficit. Alleen in Nederland is zulks niet het geval.
Zoals er mensen zijn , die zich «installeren in de werkloosheid » zijn er ook industriële bedrijven , welke zich «installeren in het tekort». Zulks is in elk opzicht ongezond.
Inspanning is nodig om terug te keren tot rendement.
Om de spoorwegen uit hun moeilijkheden te helpen is verdere electrificatie dringend gewenst. België heeft thans een electrisch net van 115 km. Nederland heeft er een van 623 km. De electrificatie van de spoorwegverbinding en naar de Beneluxhavens is van grote betekenis , daar aldus haar positie in de concurrentiestrijd tegen Hamburg en Bremen zal kunnen worden versterkt. België telt 1439 stations voor zijn 5500 km spoorwegen. In Nederland zijn het er 382 voor 3300 km.
In dienst van de Belgische spoorwegen staan 91.114 personen , ( Ned. spoorwegen 41. 220 ) . Bezuinigingen zijn hier dringend geboden.
Over het vervoer te water zei de minister o.m. , dat de Belgische vloot dient te worden verdubbeld. Het aandeel van België in de wereld-koopvaardij is minimaal.
Men denke eens aan de positie van Nederland.
De Belgische regering zal in de toekomst credieten verlenen voor het bouwen van schepen op Belgische scheepswerven.
De rente zal worden verlaagd en ook het belastingsysteem zal hiervoor worden herzien. Wat de luchtvaart aangaat , de SABENA , welke thans een kapitaal van 300 millioen heeft , waarvan 50% toebehoren aan de Staat , werkt eendrachtig samen met de K.L.M. in de geest van Benelux.
Aan de gemeenschappelijke maaltijd heeft de heer Liebaert , minister van financiën , nog gesproken over zijn plannen tot reorganisatie van het belasting wezen ,
welker behandeling door de regeringscrisis uitstel heeft ondergaan. De minister betreurde de crisis o.m. omdat hierdoor de zo nodige besprekingen met Nederland over de Economische Unie in het gedrang zijn gekomen.
Minister Segers heeft ons nog persoonlijk verzekerd te geloven aan de mogelijkheid , deze Unie per 1 Juli tot stand te doen komen - mits België eerst over een regering beschikt. De hier te nemen beslissingen kan men niet overlaten aan een demissionnair Kabinet.




