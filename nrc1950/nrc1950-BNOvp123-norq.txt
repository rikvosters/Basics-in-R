
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Koning Leopold is op bedevaart te Rome. Roerigheid in de Belgische pers

( Van onze correspondent. )

BRUSSEL , 11 Juni.


Koning Leopold zal morgen door de Paus in particuliere audiëntie worden ontvangen. Het bezoek , zo wordt medegedeeld , draagt een zuiver particulier karakter. Koning Leopold maakt de reis naar Rome ,
gelijk zovele katholieken in het Heilig Jaar , als bedevaarder.
Niettemin is over 's konings reis naar Rome de laatste dagen in de pers nogal wat te doen geweest. De socialistische bladen begonnen met te melden ,
dat de koning , die op de Belgische ambassade verblijf zou houden , niet in aanraking wenst te komen met de Belgische ambassadeur Motte , «die gedurende de oorlog te Lissabon van een voorbeeldige loyaliteit ten opzichte van de zaak der geallieerden heeft doen blijken». Inderdaad is Motte naar Brussel ontboden , naar het ministerie van buitenlandse zaken verzekert , om overleg te plegen , over het vraagstuk van de oorlogsschade , door Belgische particulieren zowel als door de staat in Italië opgelopen. De ultra-leopoldistische Libre Belgique , die als enige onder de koningsgezinde bladen deze verklaring kennelijk wat pover vindt , merkt nu op , dat de afwezigheid van de ambassadeur het mogelijk maakt enige problemen van protocolaire aard te omzeilen. Maar ook dit blad wijst op een antagonisme tussen koning Leopold en de Belgische vertegenwoordiger bij de Italiaanse regering door te verzekeren , dat de anti-koningsgezinde gevoelens van de ambassadeur overbekend zijn en «dat zijn afwezigheid hem dus van een persoonlijke zorg bevrijdt ».
De Belgische pers heeft zich ook ingelaten met een artikel van de Osservatore Romano , dat zich in zeer stellige bewoordingen verweert tegen de beschuldiging , dat het Vaticaan de uitvoering van Leopolds plannen zou hebben bevorderd. Ook enige persagentschappen te Rome melden , dat het Vaticaan heeft doen weten , noch met de volksraadpleging noch met de verkiezingen van verleden week iets uitstaande te hebben gehad. De Belgische socialistische pers stelt dit weer voor als een désaveu van kardinaal Van Roey. Inderdaad heeft kardinaal Van Roey vóór de volksraadpleging een brief doen publiceren , gericht aan iemand , die hem om voorlichting had verzocht. Ook heeft het episcopaat zich voor de verkiezingen tot de hun toevertrouwde gelovigen gericht. Zorgvuldige lezing van de tekst van beide publicaties veroorlooft echter niet te zeggen , dat de kardinaal en de bisschoppen de gelovigen een duidelijk en klaar standpunt in de koningskwestie hebben voorgehouden. Iets anders is de wijze , waarop katholieke bladen indertijd de brief van kardinaal Van Roey hebben gepubliceerd en van koppen hebben voorzien , welke de inhoud soms wel zeer scheef trok. Ook heeft de lagere katholieke geestelijkheid , in het bijzonder in het Vlaamse land.
haar sympathie voor de koning nooit verborgen



