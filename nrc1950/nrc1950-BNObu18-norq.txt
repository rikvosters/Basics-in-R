
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Strijd op de Champs Elysées over Skorzeny in de Figaro

Een door communisten geleide menigte heeft voor het gebouw van de Figaro aan de Champs Elysées een demonstratie gehouden tegen het uitgeven van de memoires van Otto Skorzeny , de kolonel van de S. S. , die in 1944 Mussolini bevrijdde.
De demonstranten wierpen met stenen en tafeltjes en stoelen van café« s naar de politie , die zich voor het gebouw had opgesteld. De politie hield daarop een charge , zonder gummiknuppel echter.
Toen de demonstranten deze charge weerstonden kwamen de gummiknuppels voor de dag en ontwikkelde zich een ware veldslag. Demonstranten rukten politiemannen gummiknuppels uit handen en gebruikten deze tegen de politie zelf. Langzamerhand vormden zich twee »fronten« en de demonstranten werden teruggedreven. Zij grepen hierbij alles wat binnen hun bereik kwam , onder meer de deuren van een bioscoop , en slingerden dit naar de gelederen der politie.
Na 20 minuten hergroepeerde men zich. Inmiddels rukten politie versterkingen aan voor de bewaking van het gebouw van de Figaro , dat thans reeds voor de tweede maal in deze week aangevallen is. Er vielen verscheidene gewonden.
Ongeveer 120 demonstranten werden gearresteerd , onder wie mevr.
Vaillant-Couturier , die op grond van haar parlementaire onschendbaarheid echter weer vrij werd gelaten.






