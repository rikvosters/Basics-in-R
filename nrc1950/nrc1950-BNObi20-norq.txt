
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Kaasexport naar België weer geheel vrij

De onderhandelingen te Brussel gevoerd over de hervatting van de kaasexport uit Nederland naar België , hebben ,
naar uit Brussel aan de Volkskrant wordt gemeld , tot een gunstig resultaat geleid. De Belgische regering heeft besloten af te zien van haar aanvankelijk voornemen om een invoerrecht te heffen en zal in de plaats daarvan subsidie verlenen aan de eigen kaas-industrie.
Dit betekent dat de Nederlandse kaasexport naar België weer geheel vrij is.
Bij informatie te bevoegder plaatse heeft men ons de juistheid van dit bericht bevestigd , met deze restrictie , dat het resultaat waartoe de onderhandelaars zijn gekomen nog gefiatteerd moet worden door de beide regeringen. In verband met het bericht over de Kaasexport ,
dat wij in ons nummer van gisteren opnamen , mag met stelligheid verwacht worden , dat de Nederlandse regering hiermede volkomen accoord zal gaan.




