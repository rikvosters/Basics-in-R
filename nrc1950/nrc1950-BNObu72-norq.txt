
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : De Belgische textielindustrie. Vrijwel algemene staking

Zoals bekend , zijn de onderhandelingen tussen werkgevers en werknemers over een hervatting van de arbeid in de Belgische textielindustrie in een impasse geraakt , doordat eerstgenoemden weigeren de eisen van de textielarbeiders volledig in te willigen.
Van de zijde der vakbonden wordt thans verwacht , dat de regering zal interveniÃ«ren en de textielfabrikanten zal verzoeken een verzoenend gebaar te maken.
Intussen blijft de staking vrijwel algemeen.
Volgens de federatie der Belgische textielindustrie zouden slechts vier firma's de voorwaarden der stakers hebben aanvaard en hier zou het werk hervat zijn.
De staking in het Kortrijkse heeft zich intussen nog uitgebreid ; het aantal stakers bedraagt hier thans 10.000. Meer dan 20.000 textielarbeiders , meestal afkomstig van het platteland , zijn niet aangesloten bij een vakbond en ontvangen derhalve geen steun. Overal worden thans door de katholieke en socialistische vakbonden steunacties georganiseerd om ook deze arbeiders te kunnen helpen.
De katholieke vakbond keert thans per dag anderhalf millioen frs. , het algemeen Belgisch vakverbond een millioen frs. per dag aan steun uit.




