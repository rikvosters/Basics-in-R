
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : De Britse orgie van zelfbedrog. De aap kwam ontijdig uit de mouw

( Van onze correspondent. )

LONDEN , 16 Juni.


De droeve klucht , die hier  een maand geleden is begonnen met de Britse weigering er rond voor uit te komen , dat men hiervan het franse voorstel voor de oprichting van een supra-nationaal orgaan niets Wil weten , blijft voortgaan met steeds bedenkelijker gevolgen voor Engelands goede naam in de buitenwereld.
De laatste ontwikkeling in deze tragi-comedie vond gisteren plaats in het Lagerhuis , toen de regering werd aangevallen over de officiële verklaring van het bestuur van de arbeiderspartij , waarin de souvereine aap plots uit de Britse mouw is gekomen. De oppositie wilde weten of minister Attlee , die notabene evenals zijn tweede man inn het kabinet. Morrisson , zitting heeft in het uitvoerend comité van het partijbestuur , deze publicatie had gelezen en goedgekeurd. Op beide vragen weigerde de premier antwoord te geven. Het enige wat hij bereid was te zeggen was dat hij het ogenblik van publicatie ongelukkig vond. Het besluit een beleidsverklaring te publiceren was al enige tijd geleden genomen , zeide hij , en zij was alleen op Maandag gepubliceerd omdat het desbetreffende pamflet toevallig juist toen van de pens was gekomen.
Aangezien het echter reeds lang volkomen duidelijk is , dat de regering met de herhaaldelijk in de pers tot uiting gekomen instemming van de hele publieke opinie de kerngedachte van dit pamflet volkomen onderschrijft , betreurt Attlee in feite dus niet anders , dan dat bij zijn collega's in het partijbestuur juist op dit ogenblik de aap uit de mouw is gekomen. Dit geldt evenzeer voor de conservatieven , die de regering thans hard vallen over dit document , maar toch niet haar verwerping van de supranationale idee ten volle ondersteunen.
Zoals ik in mijn bericht van Dinsdag reeds opmerkte , had de beleidsverklaring van het partijbestuur althans de verdienste eerlijk te zijn. door voor zover het betreft de houding van dit volk tegenover de nieuwe vorm van internationale samenwerking , waar het continent en Amerika op aansturen , de kaarten open en bloot op tafel te leggen , en juist omdat het een eerlijk document was ,
zit men er nu mee in zijn maag. Geen wonder regering , pers en volk hebben de buitenwereld en zichzelf sinds de publicatie van Schumans plan hardnekkig getracht wijs te maken dat zij de kernidee van dit plan niet zonder meer wild en verwerpen , maar dat kan nu niet meer. althans voorzover het de buitenwereld betreft.


Verkeerd begrepen

Het vermogen van de Engelsman om zichzelf in alle oprechtheid de gekste dingen wijs te maken als het erom gaat oncomfortabele feiten te negeren , schijnt thans eenvoudig ongekend. Met dat weinig verheffende zelfbedrog blijft men jok nu nog steeds doorgaan. Men heeft nu moeten constateren dat de buitenwereld Engelands werkelijke houding tegenover het plan-Schuman volkomen door heeft , en men het er met reden van beschuldigt niet zozeer dat het die op zich zelf volkomen toelaatbare houding heeft aangenomen , maar er van het begin af aan omheen is blijven draaien , en dat nu nog doet. Dat is geen prettige constatering ,
maar aangezien men natuurlijk niet kan erkennen dat men zijn huidige onpopulariteit alleen aan zich zelf te danken heeft , wordt nu onmiddellijk de oude kreet aangeheven ? Jullie begrijpen ons verkeerd «.
Het is uitermate betreurenswaardig » zo schrijft de Manchester Guardian , een van de beste en eerlijkste kranten ter wereld , dat de houding van de Britse regering tegenover het plan-Schuman door iedereen in de buitenwereld wordt misverstaan«. Men ziet. het komt bij dit blad eenvoudig niet op , dat de slechte pers , die Engeland op het ogenblik in de buitenwereld geniet ,
alleen te danken is aan het feit. dat die buitenwereld de Engelse houding tegenover het plan-Schuman , of liever gezegd de manier waarop men die op zichzelf gewettigde houding heeft trachten te verdoezelen , maar I al te goed heeft doorzien. En zo is het op dit ogenblik met dit helei volk gesteld. Het wil niet zien , dat » zijn weigering van het begin af klare wijn te schenken tot de huidige inderdaad uitermate betreurenswaardige situatie heeft geleid en het voelt zich daar om gedwongen wat krom is recht te praten.
Ik zou daarvan met citaten uit de pers van de laatste paar dagen een eindeloos aantal verbluffende voorbeelden kunnen geven , maar laat ik er met één volstaan.
Miin eigen dierbare Manchester Guardian gaf gisteren toe. dat men moeilijk kan voorkomen dat het meningsverschil met de Fransen alleen over de procedure gaat. En toch zegt dat blad dat mr. Attlee in het Lagerhuis volkomen eerlijk was.
toen hij in feite een half uur lang niet anders deed dan juist dat voorwendsel keer op keer herhalen.


In dezelfde geest ontkent de Times verontwaardigd dat Engeland op het gebied van Europese samenwerking niet volkomen open kaart zou hebben gespeeld ,
en zegt het dat de Franse en Amerikaanse beschuldigingen recht tegen de feiten in gaan«.
Alsof de voor ieder zichtbare feiten in ieder geval wat betreft het Britse optreden sinds de publicatie van het plan-Schuman die beschuldigingen niet maar al te zeer hadden gewettigd.


Stikker in de doofpot

Zo zijn het hier op het ogenblik moeilijke dagen voor de overtuig de anglophilen gelijk schrijver dezes.
Nooit in zijn herinnering heeft hij dag in dag uit zulke harde woorden over een land moeten schrijven , waar hij zich na zeventien jaar meer thuis voelt dan zelfs in zijn eigen geboorteland. Laat de lezer , die uit de correspondentie van deze week de indruk zou hebben gekregen , dat uw correspondent plots fel anti-Brits is geworden ,
dat goed beseffen. Het is aller minst plezierig zijn dierbaarste vrienden in staat van beschuldiging te moeten stellen , maar wanneer die vrienden , niet omdat zij te kwadertrouw willen zijn , maar omdat zij zich in dit geval even onhandig als koppig hebben betoond zich overgeven aan een orgie van zelfbedrog gelijk zij thans vieren , dan zOU uw correspondent in zijn taakte kort schieten , als zijn liefde voor dit volk hem er toebracht dit goed te praten of te ver zwijgen.
Wat mij er tenslotte aan herinnert nog even te vermelden dat de Londense pers met uitzondering van de Times en Financial Times nog steeds het bestaan van het Nederlandse plan voor Europese integratie volkomen blijft doodzwijgen.






