
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : INDONESISCHE KRONIEK. Nieuwe wissel op de toekomst

Minister VAN MAARSEVEEN heeft een zekere vermaardheid verworven door zijn onverstoorbare optimisme. Daarom , maar daarom dan ook alleen , stemde zijn rede bij de sluiting van de eerste Unie-conferentie in Djakarta niet tot verbazing.
Weinig opportuun oordeelden wij in ons hoofdartikel van 24 Maart het tijdstip voor deze conferentie. De vrees hiervoor is ongegrond gebleken , verklaarde minister Van Maarseveen. Beperking van de aanvankelijk aan Nederlandse kant nogal zwaar opgezette agenda achtten wij , gezien het moment en de gevoelens ginds , aanbevelenswaardig. Tal van zaken zijn nochtans ter conferentie behandeld , al lieten de Nederlanders wel enkele hunner oorspronkelijke programmapunten varen. Over de uitslag betoonde minister Van Maarseveen zich «op menig punt tevreden» , al bleek hij «op andere punten geenszins voldaan». Op het bijzonder belangrijke financieel-economische gebied zijn de besprekingen volgens het gisteren gepubliceerde communiqué vlot verlopen. «Alle obstakels ( konden ) uit de weg worden geruimd».
Neemt men even afstand tot de officiële commentaren en tot het aantal der besproken zaken , om de inhoud van het resultaat nader te ontleden , dan blijft echter voorhands nog wel enige aanleiding over voor scepticisme. Vooral op financieel-economisch terrein , waarop de grootste resultaten behaald heten te zijn.
Zeer gewichtig is wel het crediet ad  f 200 millioen Nederlandse guldens , aan onze Unie-genoot verleend. Van dit crediet zal gebruik worden gemaakt al naar gelang op de monetaire rekening tussen de partners een tekort optreedt. Op het crediet kan worden getrokken , terwijl voor een derde deel afrekening zal plaats vinden in voor Nederland acceptabele valuta. Volgens het nieuwe betalingsaccoord zal Nederland het komende halfjaar voor 126 millioen gulden naar Indonesië kunnen blijven exporteren. De Indonesische export naar Nederland zal op de huidige voet worden voortgezet en het komende halfjaar omstreeks 175 millioen gulden belopen.
VOOR de souvereiniteitsoverdracht bestond een C-rekening voor het goederenverkeer , een F-rekening voor het dienstenverkeer waarvan een belangrijk deel in de sociale sector lag ) en tenslotte een thesaurie-rekening , waarover betalingen van de Indonesische regering in Nederland anders dan voor goederenverkeer liepen. Na de souvereiniteitsoverdracht werden deze drie rekeningen samengevat in een rekening , de C-rekening , waarover het gehele betalingsverkeer zich voltrekt.
Op deze c- rekening geldt een swing , bestaande uit twee gedeelten : 1e een bedrag ad f25 millioen ; 2e 80 pct van de waarde van de tin in «pipeline» ( dwz. het uit Indonesië verscheepte , nog onderweg of hier te land in bewerking zijnde tin , voordat het in schuitjes is verkocht ) .
Het bedrag aan tin in pipeline schommelt meestal tussen de 40 en 50 millioen gulden. Bedraagt op een gegeven ogenblik het betalingstekort bij een totale swing van b.v. 60 millioen ( 25 millioen plus 80 pct van de tin in pipeline ) een som van 90 millioen gulden , dan zal voor het bedrag waarmede de swing is overtrokken ( 30 millioen ) volgens de leningsovereenkomst 10 millioen moeten worden bijgepast in acceptabele valuta ( ponden of dollars - laat ons voor een herstel van het bekende driehoeksverkeer hopen : dollars ) . De resterende 20 millioen kan dan door Indonesië worden opgenomen van het toegestane crediet ad totaal f200 millioen.
Het positieve cijfer van de Indonesische handelsbalans met Nederland , gelijk blijkende uit bovenvermelde , voorziene handelsbeweging tussen de Unie-partners in het tweede halfjaar 1950, mag niet leiden tot de slotsom , dat het zojuist toegestane crediet , behalve voor eventuele seizoenschommelingen , toch in feite wel niet zal worden aangesproken. Immers over de c-rekening loopt de totale transito-handel van Indonesië met Europa.
Met andere Europese landen ( en daardoor voor het geheel ) biedt de Indonesische handelsbalans een minder gunstig aspect als t.a.v. Nederland. Voor het overige : Het crediet is bedoeld als een overall - crediet over de gehele betalingsbalans , dus ongeacht of deze wordt overtrokken door goederen - dan wel dienstenverkeer. De passage in het communiqué ,
dat «aan het crediet ten grondslag ligt de verwachting , dat de verplichtingen voortvloeiende uit het dienstenverkeer , door Indonesië integraal zullen worden voldaan» , zal wel bedoeld zijn als grendel voor de mogelijkheid , dat Indonesië hier een «uitwijkmogelijkheid»
zou zoeken.


MEN kan de lening beschouwen van verschillende gezichtshoeken.
Voor Indonesië is zij bepaald een steun bij de economische opbouw. Bovendien heeft zij een zekere deflatoire strekking. Intussen blijft het cijfer wel achter bij de aanvankelijke wens en in het Indonesische kamp ( ongeveer f400 millioen ) . Voor Nederland betekent de lening enerzijds , dat de nijverheid ginds afzet kan blijven vinden ( hetgeen bij een al te scherp guldenstekort van Indonesië problematiek geacht zou mogen worden ) .
Anderzijds mag het element van risico Piet worden onderschat.
Indonesië's verplichtingen Jegens Nederland zijn wederom gestegen en op solvabiliteit kan , gezien de voorshands nog weinig overzichtelijke ontwikkeling ginds , slechts gehoopt worden. De tinpledge , welke de Indonesiërs ter R.T.C. afwezen , heeft ook nu uiteraard geen kans gemaakt. In stede van andere zakelijke zekerheidstelling ( en ) te zoeken voor de bedragen , waartoe Nederland zich garant heeft gesteld voor Indonesische schulden , heeft men de weg gekozen van liquidatie dier Nederlandse verplichtingen.
Beide Unie-partners zullen hiervoor samen stappen in het buitenland ondernemen. Een ietwat negatieve werkwijze , waarvan de uitwerking nog afgewacht moet worden. Dat zulke stappen zouden strekken tot «versterking van het crediet van Indonesië» ( gelijk het communiqué beweert ) believen wij voorlopig een euphemisme te noemen.
BEZIET men de lening tegen de achtergrond van de andere financieel-economische resultaten , dan is er te minder reden voor een juichkreet.
Niet ongunstig is , dat de generale scheepvaartovereenkomst met drie maanden is verlengd. Dit betekent dat als voorheen de deviezen-opbrengst uit deze diensten Nederland blijft toevloeien. Spijtig alleen , dat slechts een verlenging met zo korte termijn kon worden bereikt , dan met een langduriger , zij het wellicht enigszins gemodificeerde , overeenkomst.
De instelling van een paritaire commissie voor de financieel economische samenwerking is ook alleszins te waarderen.
Doch bevreemdend is het , slechts te horen spreken over de regeling nopens de pensioenen. Gezien de tekst mag men wel aannemen , dat gedoeld wordt op ambtelijke pensioenen. Nederland zal wat dit betreft een deel van de financiële gevolgen van de recente monetaire maatregelen der V.S.I. voor zijn rekening nemen en wel «ten hoogste zonder nadere uitleg voorshands een niet geheel begrijpelijke term ) een kwart van het pensioenbedrag in Nederlands courant van de groen , welke voor de souvereiniteitsoverdracht is gepensionneerd.
Dit is veruit de grootste ( doen allengs inkrimpende ) groep. Voor de veruit kleinste ( maar langzamerhand wassende ) groep der na de souvereiniteitsoverdracht gepensionneerden aanvaardt de V.S.I. slechts ten dele extra uitgaven ter vereffening der gevolgen van de recente deviezen-maatregelen , nu alleen voor de categorie van » trekkers«.
De categorie van personen , die »van nature« blijvers zijn , zal worden uitbetaald in Indonesisch courant. Duiden de twee woordjes »van nature« er op , dat de vraag of personen dezer groep in feite al of niet in Indonesië blijven , niet in aanmerking genomen zal worden ?
Zo dit het geval is , betekent dit dan niet een materiële dwang voor hen om , eventueel tegen hun zin , in Indonesië te blijven , daar bij vertrek naar Nederland hun pensioen zou worden » getiërceerd ? «
In ieder geval betekent de regeling nopens de pensioenen voor Nederland weer een extra-uitgave van ettelijke millioenen ten behoeve der grootste groep van gepensionneerden. Welk bedrag vermoedelijk nog vermeerderd zal worden wanneer de regeling voor de weduwen- en wezenpensioenen ( welke slechts voorlopig op de oude voet door Indonesië in Ned. crt. zullen worden betaald ) haar definitief beslag krijgt.
OP ZICHZELF is de afspraak nopens de verdeling der lasten ten gevolge van de monetaire maatregelen der V.S.I. nog zo onredelijk niet. Maar men moet haar optellen bij de leningsovereenkomst. De totale som is het , welke zo weinig bevredigende indruk wekt. Bovendien , van pensioenen voor particulieren wordt niet gerept.
Voor zover die komen uit Indonesische fondsen of verzekeringsmaatschappijen , worden zij bij transfer naar Nederland getiërceerd. Van enige tegemoetkoming aan die getroffenen vindt men geen woord , zomin als over gerepatrieerden , die nog al of niet transferabele ( spaar ) gelden in Indonesië bezitten en hun bezit , in Ned. crt. uitgedrukt , eerst getiërceerd zagen en vervolgens verminderd tot op een zesde ( voor wat de gerede liquiditeit betreft ) .
Wij vestigden reeds enige malen de aandacht op deze groep van getroffenen en pleitten voor een overall-regeling , waarbij men deze zaken in een verband zou bezien met andere vraagstukken ( regelingen nopens overheidsdienaren , verstrekken ener lening , enz. ) . Niet alleen blijkt van zulk een alomvattend verband niets , zelfs rept het officiële communiqué niet eens van bedoelde particulieren.
Men mag verwachten , dat hier over straks in de Kamers nog wel enige harde noten zullen worden gekraakt.
De andere vraagstukken ( positie der Nederlandse ambtenaren , Nieuw Guinea , Unie-hof , etc. ) zullen wij , hoezeer zij ook in een samenhangende beschouwing plaats verdienen , tot een volgend artikel moeten uitstellen. Zij van meet af aangetekend , dat voor verscheidene gewichtige vraagstukken de »oplossing« vooralsnog is gevonden in de instelling van commissies. De voorlopige balans is intussen heel wat minder florissant dan de officiële oordeelvellingen doen uitschijnen. Maar verbazen doet ons dit niet , dank zij ons gewraakte scepticisme.

