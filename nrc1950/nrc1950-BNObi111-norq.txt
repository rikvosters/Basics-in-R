
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Genootschap voor geschiedenis exacte wetenschappen

Het Genootschap voor geschiedenis der geneeskunde , wiskunde en natuurwetenschappen is het afgelopen weekeinde te Wageningen bijeen geweest. Aangezien de voorzitter , dr. A. Schierbeek , door ziekte verhinderd was , stond de bijeenkomst onder presidium van ir. J. Vos kuil van Geldermalsen.
Nadat Zaterdagavond dr. J.A. Bierens de Haan van Amsterdam en prof. dr. EC. Wassink van Wageningen over «Martinus van Marum ( 1750-1837 ) , een veelzijdig geleerde» en «De ontdekking van de lichtfactor bij het photosynthese onderzoek» hadden gesproken , werden de congressisten ten gemeentehuize ontvangen.
Zondagmorgen werden na de huishoudelijke vergadering bezoeken gebracht aan de bibliotheek van de Landbouwhogeschool , waar dr. H.N. Kooiman een inleiding hield , en aan het gemeentemuseum.
Na de lunch sprak dr. E.T. Dijksterhuis van Oisterwijk over «Ter gedachtenis van René Descartes». Ten besluite van de voorjaarsvergadering werd o.l.v. prof. dr. H.J. Venema een bezoek aan het Arboretum gebracht.
Tijdens de huishoudelijke vergadering werd in de plaats van dr. A. Schierbeek , die niet herkiesbaar was , prof. ir. R.J. Forbes uit Amsterdam tot voorzitter gekozen , werden herkozen tot leden van het Curatorium van het instituut prof. dr. J. v.d. Klaauw en J.H. Sypkens Smit en werd besloten , de najaarsvergadering in de bakermat van het Genootschap , Gorkum , te houden.




