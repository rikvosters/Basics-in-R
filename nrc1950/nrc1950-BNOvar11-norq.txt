
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Tentoonstellingen

In het Centraal Museum te Utrecht wordt tot 14 Mei een tentoonstelling van hedendaagse Deense kunstnijverheid gehouden. Het initiatief is uitgegaan van de burgemeester van Aarhus , de heer Unmack Larsen. De tentoonstelling is Donderdagmiddag in tegenwoordigheid van vele autoriteiten geopend.
De burgemeester van Utrecht , jhr. mr. C. J. A. de Ranitz , heeft de dezer dagen overleden Nederlandse gezant te Kopenhagen , jhr. W. F. van Lennep , herdacht.
De heer Sorensen , vice-burgemeester van Aarhus , heeft herinneringen opgehaald over de betrekkingen tussen Nederland en Denemarken , waarna de Deense gezant , graaf J. C. E. Moltke , de tentoonstelling heeft geopend.


In de zalen van het genootschap Kunstliefde te Utrecht is vanmiddag een tentoonstelling van werken van leden geopend.


Oost-Aziatische schilderingen en bronzen uit Tibet zullen van 16 April tot 14 Mei worden tentoongesteld in het Rijksmuseum voor Volkenkunde te Leiden. De tentoonstelling is georganiseerd door het Leids Academisch Kunstcentrum met medewerking van het museum , de Vereniging van vrienden der Aziatische kunst en particuliere verzamelaars.


In Kunstoefening te Arnhem is vanwege de Vereniging voor beeldende kunst Arnhem een tentoonstelling geopend van schilderijen en aquarellen van Johan Buning.






