
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Uit de gemeenteraad van Amsterdam

( Van onze Amsterdamse corresp. )

De gemeenteraad bleef in zijn gisteren gehouden vergadering na ruim een dozijn hamerstukken steken bij de subsidie voor het Holland Festival. Er was algemeen critiek over het financieel beleid bij deze instelling en zulks op grond van een accountantsrapport , dat ter inzage van de raadsleden had gelegen. Men wilde het niet citeren , maar het bood kennelijk stof te over om op een zuiniger beheer aan te dringen. De tractie van de K. V. P.
stelde haar stem zelfs afhankelijk van de uitdrukkelijke toezegging van B. en W. , dat zij het Holland Festival de wenk , als hier gegeven , zouden overbrengen.
Wethouder mr. De Roos ( Arb. ) zegde toe , dat het college inderdaad kenbaar zal maken dat belangrijke verbeteringen in het economisch beleid van het Holland Festival slechts kunnen voorkomen dat de aantrekkelijkheid , om deze instelling te subsidiÃ«ren , teloor zal gaan , waarna de zeer critische raad z.h.s. het subsidie goedkeurde.
De voordracht tot het bouwen van ongeveer 500 gemeentewoningen bij Tuindorp Oostzaan - daarvoor werd een crediet van bijna  f 8.000.000 gevraagd - kon de instemming van de fractie van de K. V. P. niet verwerven. Zij had al eerder bezwaar gemaakt tegen duplexwoningen , welke te weinig tegemoet komen aan de vorming van grote gezinnen ,
maar nu was de grens voor haar bereikt.
Wethouder mr. V.d. Velde ( Arb. ) stelde daar zeer terecht tegenover dat met deze woningbouw honderden gezinnen zullen zijn gebaat en dat ieder het dan maar voor eigen geweten moest opnemen om tegen deze belangen van honderden gezinnen in te gaan , op grond van zeer persoonlijke inzichten. De fractie van de K. V. P. nam het op haar geweten en stemde tegen het voorstel , dat gemakkelijk een meerderheid verwierf.
De voordracht tot benoeming van nieuwe hoogleraren aan de Zevende Faculteit werd veertien dagen aangehouden en nu werden benoemd tot gewoon hoogleraar in de algemene en propaedeutische chirurgie no. twee van de voordracht , dr. Kumniner , chirurg aan het gemeenteziekenhuis te Zaandam , en tot buitengewoon hoogleraar in de chemische kristallografie mej. dr. H. MacGillavry , lector aan de Universiteit van Amsterdam.
Men heeft tenslotte de geschorste interpellatie Seegers over de woningbouw weer opgevat voor een halfuurtje.
Toen was het tijd , en het restant van deze interpellatie ging dus andermaal in het vat tot een volgende vergadering.




