
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De P.C. Hooftprijs voor Gerrit Achterberg

Gistermorgen heeft , zoals wij reeds in een deel van de vorige oplaag hebben gemeld , de staatssecretaris van het ministerie van onderwijs , kunsten en wetenschappen , mr. J.M.I.Th. Cals , de staatsprijs voor letterkunde ( P.C. Hooftprijs ) aan de dichter Gerrit Achterberg overhandigd.
Alvorens mr. Cals het woord nam , sprak de voorzitter van de jury , dr. G.
Stuiveling. Deze zeide , dat de poëzie in de Nederlandse literatuur een bescheiden plaats inneemt en dat het daarom van belang is , dat een literatuurprijs aan een dichter wordt uitgereikt.
Ofschoon de poëzie in Nederland naar het eenstemmige oordeel der jury niet in een bloeiperiode verkeert , aldus dr. Stuiveling , meent de jury , dat bij tenminste twee bundels een bekroning alleszins gerechtvaardigd zou zijn ,
nr. 1. «De vogel phoenix » door M. Vasalis en « En Jezus schreef in 't zand » door Gerrit Achterberg.
Achterberg , zo vervolgde dr. Stuiveling , is in Nederland de meest begaafde vertegenwoordiger van de met aphysische stroming in de hedendaagse Europese poëzie.
Hij paart een uiterst gevoelig waarnemingsvermogen , dat hem in staat stelt de werkelijkheid te ondergaan als de openbaring van een cosmisch mysterie , aan een bijna nuchter te noemen taalbeheersing , waarbij hij de moderne terminologie van de natuurwetenschappen gaarne aanwendt. Zo is zijn poëzie te beschouwen als een evenwichtstoestand tussen dikwijls huiveringwekkende gevoelsontladingen zakelijke formulering. Deze evenwichtstoestand is labiel en moet telkens opnieuw door een uiterste krachtsinspanning worden hersteld.
Aan deze omstandigheid danken wij vermoedelijk de opmerkelijke vruchtbaarheid van deze dichter , die in de ja ren 1946-1949 niet minder dan zeven dichtbundels het licht deed zien.
Achterberg experimenteert op vele wijzen in zijn poëzie. Voortdurend vindt de dichter nieuwe verrassende nuanceringen.
De jury heeft de voorkeeur gegeven aan de bundel. . En Jezus schrreef in 't zand « , omdat in dit boek de gewoelsontladingen geschieden naar aanleiding van religieuse motieven , waardoor deze verzen algemeen verstaanbaar worden geacht en aldus in zekere zin als inleiding kunnen dienen tot Achterbergs gehele werk.
Na de voorlezing van het rapport van de jury zeide de staatssecretaris , dat de regering het op prijs stelt , van tijd tot tijd steun te verlenen bij een dichtwerk.
Mr. Cals dankte dr. Stuiveling en de juryleden namens de regering voor het verrichte werk. Hij zeide , dat de regering de motieven van het rapport van de jury volledig kon overnemen. Daarna wenste hij de dichter geluk met zijn onderscheiding.
Hij hoopte , dat deze officiële erkenning brede lagen van ons volk ertoe zal brengen , kennis te nemen van Achterbergs werk. De regering , zo eindigde hij , heeft grote verwachting van uw dichtkunst.




