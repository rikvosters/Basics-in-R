
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : De werkloosheidswet. Vertraging in de uitvoering

Op vragen van het Tweede Kamerlid , de heer W. J. Andriessen ( k.v.p. ) , betreffende het tijdstip van invoering van de wet op de wachtgelden werkloosheidsverzekering heeft de minister van sociale zaken geantwoord , dat invoering van de Werkloosheidswet per 1 Juli 1950 niet mogelijk zal zijn , omdat de maatregelen , nodig ter voorbereiding van die Invoering , tegen die datum niet gereed kunnen zijn. In dit verband valt in de eerste plaats te wijzen op de omstandigheid , dat de oprichting van de bedrijfsverenigingen aan het bedrijfsleven meer tijd heeft gekost dan aanvankelijk mocht worden verwacht Thans is nog slechts van 19 van de 26 op te richten bedrijfsverenigingen een verzoek om erkenning ingekomen.
Een tweede oorzaak vormt de omstandigheid , dat nog geen voldoende inzicht bestaat inzake de premiën , die voor de wachtgeldfondsen en voor het algemeen werkloosheidsfonds moeten worden bijgedragen.
Hoewel de bedrijfsverenigingen het verzoek hebben gekregen om haar voorstellen inzake de premie voor de wachtgeldfondsen vóór 1 Maart 1950 in te dienen , heeft van de bovenbedoelde 19 bedrijfsverenigingen tot op heden slechts een zeer gering aantal een , meestal nog slechts voorlopige , premieberekening aan het bestuur van het algemeen werkloosheidsfonds medegedeeld.
Voorts is nog overleg gaande omtrent de vraag of en in hoeverre voor de landen tuinbouw , artikel 36, lid 5, der werkloosheidswet toepassing dient te vinden ,
omtrent welke vraag ook in de kringen van die bedrijfstak zelf geen overeenstemming bestaat.
Een derde factor welke vertragend werkt is , dat de organisatie , welke voor die wet wordt opgebouwd , de grondslag vormt voor de toekomstige uitvoeringsorganisatie voor de gehele sociale verzekering.
De opbouw dier organisatie dient derhalve in dier voege te geschieden , dat de overgang naar de nieuwe organisatie gemakkelijk zal kunnen plaats vinden.
De vertraging in de uitvoering wordt niet veroorzaakt door het stellen van eisen voor de erkenning van bedrijfsverenigingen en de goedkeuring van haar statuten en reglementen , welke niet op grond van genoemde wet gesteld kunnen worden. Thans valt nog niet met zekerheid te zeggen , wanneer de Werkloosheidswet in werking zal kunnen treden.
Het streven is er op gericht deze invoering zo spoedig als dit mogelijk is te bewerkstelligen.




