
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Universitair Nieuws

Tot hoogleraar aan de universiteit van Amsterdam is benoemd dr. A. Kummer , chirurg te Zaandam , als nummer twee van de voordracht met 24 tegen 14 stemmen.
Dr. Albertus Kummer is in 1893 te Amsterdam geboren. Na zijn studie aan de Amsterdamse universiteit was hij zes jaar assistent van prof. dr. Noordenbosch en van prof. dr. Rotgans. Na een verblijf van enkele jaren in Curacao keerde hij in 1927 terug naar Amsterdam. Daar bleef hij nog vijf jaar en was vervolgens 18 jaar chirurg te Zaandam. Tijdens zijn assistentschap van prof. dr. Noordenbosch promoveerde hij in 1923 op het proefschrift : Enige gevallen van ahrinencephalie.
Tevens verschenen van zijn hand verschillende publicaties in de vaktijdschriften.
Ook het boekje «Chirurgie voor de huisarts» is van zijn hand.


Dr. B. J. D. Meeuse , die benoemd is tot lector in de algemene biologie aan de Technische Hogeschool te Delft , heeft gistermiddag zijn ambt aanvaard met het uitspreken van een rede over «De orchidee en de aardappel». Na een inleiding , waarin hij zich afvroeg of de bioloog niet een soort Prikkebeen is , een zeldzaamhedenjager , die liever met een orchidee dan met een aardappel werkt , bepleitte hij een samenwerking tussen biologen , physici en ingenieurs.


De gemeenteraad van Amsterdam heeft benoemd tot buitengewoon hoogleraar in de chemische kristallografie mej. dr. C. H. Mac Gillavry , lector aan de universiteit ; de benoeming van drie hoogleraren aan de 7e faculteit werd aangehouden.




