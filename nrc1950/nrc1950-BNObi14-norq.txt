
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Kasteel Maurick te Vught krijgt nieuwe bestemming

( Van onze correspondent. )

VUGHT , 4 April.


De gemeenteraad van Vught heeft vanavond o.m. het adres behandeld van C. Lanschot , ter verkrijging van een tapvergunning voor een buitengewone inrichting voor maatschappelijk verkeer , zijnde het alom bekende uit de 15e eeuw daterende historische kasteel Maurick. Het zal bestemd worden als tijdelijk verblijf voor diplomatieke- en hoge buitenlandse gasten , alsmede voor buitenlandse zakenrelaties van de NV. Philips te Eindhoven en de N. V. Organon te Oss. De inrichting heeft door de aard harer entourage en haar uitzonderlijk karakter een grote attractie , zowel voor Vught , het zuiden des lands , als voor de buitenlandse gasten. Het plan heeft de volle instemming van de Marshall-organisatie die in principe reeds heeft toegezegd hulp te verlenen voor de hotelaccommodatie.
De raad besloot de minister van sociale zaken voor te stellen B. en W. te machtigen om voor bovengenoemde inrichting de vereiste vergunning boven het maximum te verlenen.




