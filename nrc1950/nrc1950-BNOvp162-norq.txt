
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Belgische critiek op Nederland. Beneluxconferentie zou door België uitgesteld zijn

( Van onze correspondent. )

BRUSSEL , 16 Juni.

Van Zeeland is gisteravond weer naar Parijs vertrokken , vastberaden , naar de hem verwante bladen verzekeren.
De Belgische pers van alle strekking heeft zich intensief beziggehouden met de moeilijkheden , welke van Zeeland te Parijs heeft ontmoet. De Libre Belgique blijkt gelukkig vrijwel het enige blad , dat zijn ergernis over van Zeelands teleurstellende ervaringen omzet in onbeheerste critiek op Nederland.
Slechts is het vandaag in de katholieke Nieuwe Gids van hetzelfde laken een pak. In een kop over drie kolom verzekert het blad : « de Nederlanders verzaakten Benelux-solidariteit ».
De financiële redacteur van dit blad noemt het plan Stikker geldverspilling op grote schaal , wijst er op dat België vorig jaar geen directe dollarhulp verkreeg maar andere landen van de directe dollarhulp hebben gebruikgemaakt om zich te moderniseren «. Als voorbeeld daarvan verzekert deze schrijver ( die ook optreedt als correspondent van een liberaal Amsterdams blad ) : »Nederland bouwt Rotterdam modern op en breidt zijn staalindustrie uit , wat een economische ketterij is «.
Ook de Nieuwe Gids stelt het voor alsof het verdagen van de Beneluxconferentie op Belgisch initiatief is geschied en brengt dat initiatief in verband met van Zeelands ervaringen te Parijs.
Het is met de Beneluxconferentie een wat eigenaardig geval.
Maandenlang voelde men zich hier als gevolg van de politieke malaise niet in staat over te gaan tot een deugdelijke voorbereiding van de conferentie maar toonde zich niettemin zeer geprikkeld indien van Nederlandse kant eventuele vertraging op de weg naar de economische unie mede aan de politieke moeilijkheden in België werden geweten. Deze geprikkeldheid en binnenlandse politieke behoefte hebben er Brussel toe geleid ineens voor te stellen de Beneluxconferentie einde dezer maand te Oostende te houden. Van Nederlandse kant heeft men zich daartoe in beginsel bereid verklaard , indien de internationale verbintenissen van minister Stikker een samenkomst zouden veroorloven Toen bleek , dat een en ander niet viel te regelen , heeft men van Nederlandse kant.
bovendien wetend dat de conferentie toch niet voldoende was voorbereid , om uitstel verzocht. Maar dan komen de moeilijkheden te Parijs en vindt een invloedrijk deel van de Belgische pers het ineens nuttig ten overstaan van zijn lezerspubliek het initiatief voor het uitstel voor België op te eisen , omdat de heer van Zeeland niet over zich heen laat lopen , noch te Parijs , noch in Benelux-verband !




