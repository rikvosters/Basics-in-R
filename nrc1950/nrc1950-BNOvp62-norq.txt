
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Rondom de portefeuille van Buitenlandse Zaken. Een afzonderlijk ministerie van Europese Zaken ?


In een deel van de oplage van Donderdag hebben wij van de mogelijkheid gerept , dat minister Stikker de portefeuille van Buitenlandse Zaken zou neerleggen om zich als minister zonder portefeuille geheel te kunnen wijden aan de problemen van West-Europa ,
nu zijn benoeming tot voorzitter van de O. E. E. S. Ten gevolge zal hebben , dat de bewindsman zeer veel van huis zal moeten zijn en dus niet in staat zal blijken het normale beheer over het ministerie van Buitenlandse Zaken te blijven voeren. Inmiddels is vanwege hetzelfde ministerie een tegenspraak verschenen in deze vorm dat berichten als bovenvermeld uit de lucht zijn gegrepen. Deze tegenstrijdigheden vinden haar verklaring in een ontwikkeling van zaken , welke wij als volgt kunnen samenvatten.
Slechts luttele weken geleden schijnt het er naar uit gezien te hebben , dat wanneer minister Stikker zich , gelijk thans het geval is , tot president van de O. E. E. S. uitverkoren zou zien , hij minister zonder portefeuille zou worden. Ter gelegenheid van tussen hem en enige vooraanstaande Tweede Kamerleden gevoerd contact , zou , naar ons ter ore komt , dit denkbeeld toen - en zulks vooral op instigatie van r.-k. kant - zijn aanbevolen , terwijl men de indruk zou hebben gekregen , dat mr. Stikker daarmee wel accoord kon gaan. Inmiddels schijnt er zich echter iets nieuws te hebben voorgedaan. Na zijn verkiezing te Parijs zou hij namelijk in de kring van de O. E. E. S. onderstreept hebben - en dit met instemming van zijn buitenlandse ambtgenoten - van hoeveel belang het juist met het oog op zijn internationale functie kan zijn als hij thuis de post aan het Departement van Buitenlandse Zaken blijft vervullen.


Een denkbeeld uit parlementaire kring

Thans is , naar wij vernemen , uit parlementaire hoek bij de bevoegde instantie een tussenoplossing bepleit.
Van de door ons bedoelde kant , waar men de zienswijze van minister Stikker deelt , dat het Voor zijn gezag in zijn internationale functie beter ware als hij een ministerie onder zich zou hebben , is er nu op aangedrongen hem ten onzent tot Minister van Europese Zaken te maken , Reeds heeft onlangs de commissie voor algemene zaken van de Europese Raad geven de Vergadering in haar te Straatsburg gehouden samenkomst onder meer besloten , deze zomer te bevorderen , dat de Raad van Europa een resolutie zal aannemen , ter aanbeveling aan alle bij de Raad aangesloten landen om een ministerie van Europese Zak en in het leven te roepen. Welaan , aldus blijkbaar de redenering van hen , die bovenbedoeld plan hebben geopperd , nu doet er zich hier te lande een prachtige gelegenheid , tevens goede aanleiding voor om ons land in dit opzicht vast te laten voorgaan.
Onder dat nieuwe departement , dat men dan onder leiding van mr. Stikker geplaatst zou willen zien , zouden - in grote trekken genomen - volgens het denkbeeld in kwestie , de aangelegenheden van de Europese Raad , die van de Westelijke Unie en die van de Europese Economische Samenwerking moeten worden gebracht met detachering aan dit departement van de ambtenaren , die zich nu bij Buitenlandse Zaken met deze onderwerpen bezighouden. Bij verwezenlijking van dit denkbeeld , zo kregen wij verder te horen , zou mr. Stikker enerzijds een niette omvangrijke portefeuille krijgen , en anderzijds zou een dergelijke portefeuille van Europese Zaken hem t.a.v. zijn Europese werkzaamheden , waaraan zich die taakt huis zo uitstekend zou aanpassen , bepaald een positie met gezag verzekeren als tot dusverre.
Wat dan verder de portefeuille van Buitenlandse Zaken betreft , hoorden wij in dezelfde hoek , waarvandaan het zo-even geschetste plan afkomstig is , de gedachte opperen , die aan mr.
van Maarseveen te laten toevertrouwen Zoals de zaken zich geleidelijk aan ontwikkeld hebben , aldus de redeneringen ,
zou min. GÃ¶tzen , met bovendien minister van Schaik naast zich , die reeds in het bijzonder aandacht besteedt aan belangrijke kwesties , de Overzeese Rijksdelen rakende , gerust alleen de leiding van het ministerie voor Unie zaken en Overzeese Rijksdelen wel aankunnen. Men lette wel : op dit moment spreken wij over een en ander ons oordeel niet uit en bepalen wij ons uitsluitend tot een weergeven van wat er in verband met het zoeken naar oplossingen rondom het ministerschap van Buitenlandse Zaken gaande zou zijn.




