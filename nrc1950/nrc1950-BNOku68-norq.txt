
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Antonio en Rosario te Scheveningen

De Spaanse dansers Antonio en Rosario , die verleden jaar , ook tijdens het Holland-Festival , het Nederlandse publiek stormenderhand veroverden , zijn nu weer van de partij. Het Kurhauspubliek , dat ze het eerst terugzag , heeft hun wederom een uitbundig onthaal bereid. Er werden zelfs bloemen uit de zaal op het toneel geworpen.
Inderdaad geven Antonio en Rosario de Spaanse danskunst in de perfectie.
De exotische , soms zelfs alleen maar folklorische barri√®re , die deze kunst van de onze scheidt , overwinnen zij door de intensiteit en de overgave in elk van hun uitbeeldingen en juist niet -zoals meermalen geschiedt- door een compromis in de vormen. Integendeel , hun danstaal is tot het uiterst gereduceerd tot het wezenlijke en eigene , zij is oprecht en tracht niet in het gevlij te komen , en daardoor wordt het verstaan ,
in een van die paradoxen van de kunst , veeleer vergemakkelijkt , het gaat van hart tot hart.
De technische kwaliteiten van deze dans is welhaast niet te overtreffen.
Men geve zich rekenschap van de oneindige verscheidenheid van deze passen en figuren ( de Navarra !) , van de kundige wijze waarop de dansen zijn opgebouwd uit bliksemsnelle elementen die onfeilbaar juist worden gehanteerd.
Antonio heeft ook nu weer , vooral met zijn vermaarde ratelende zapateado's , het meest spectaculaire deel , maar Rosario schijnt zijn niveau nu nog dichter nabij te zijn gekomen dan verleden jaar.




