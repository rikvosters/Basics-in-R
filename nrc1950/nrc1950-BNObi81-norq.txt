
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Clio op de brandstapel

De gemeenteraad van Haarlem heeft zich gistermiddag naar aanleiding van vragen van een raadslid bezig gehouden met de vraag of 767 geschiedenisboekjes ter waarde van ruim f2000,- vernietigd zouden moeten worden. Het betrof hier het schoolboek «Algemene geschiedenis voor het M.U.L.O.-onderwijs» van G. de Haas , waarin de voormalige regeringen van de «As» er niet slecht afkomen.
De communisten wilden onmiddellijke verwijdering , maar de wethouder van onderwijs prefereerde een advies van een kleine commissie , bestaande uit enige geschiedkundigen en onderwijzers. Daartegenover merkte de voorzitter der K.V.P.-fractie op , dat op deze wijze weer een subjectief oordeel mogelijk is.
Met spanning wordt het rapport van de commissie afgewacht.




