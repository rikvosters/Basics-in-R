
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Rotterdam , Erasmus en Bazel

Dankzij de medewerking van het bestuur der stad Bazel zullen in het Museum Boymans gedurende de tentoonstelling Rotterdam Ahoy enkele der grootste kostbaarheden uit het bezit van het kunstmuseum te Bazel , die betrekking hebben op de figuur van Erasmus , tentoongesteld worden.
Het betreft in de eerste plaats twee werken van Hans Holbein de Jonge , die zowel door hun aesthetische waarde als door hun verband met Erasmus documenten zijn van grote betekenis ,
niet alleen voor de stad waar Erasmus zich zozeer heeft thuis gevoeld en waar hij is overleden , maar evenzeer voor zijn geboorteplaats.
De stad Rotterdam zal het voorrecht hebben , gedurende enkele maand en het beroemde exemplaar te herberg en van Erasmus' «Lof der Zotheid » , met de eigenhandige illustraties in margine van de jonge Holbein. De 80 randillustraties behoren tot de vroegste werken , door Holbein te Bazel vervaardigd.
In 1532 , vlak voordat de kunstenaar naar Engeland ging , is het kleine portretje van Erasmus in cirkelvorm ontstaan , een der hoogtepunten van Holbeins portretkunst.
Verder zal een merkwaardig en vooral voor de psychologie van Erasmus belangwekkend document te zien zijn : een tot nu toe onbekende portrettekening van Erasmus door Hans Holbein de Oude. Op de zilverstift tekening is Erasmus weergegeven als krijgsman.
Deze kostbare en voor Rotterdam belangrijke documenten , die nog nimmer in ons land te zien zijn geweest , zullen met ingang van 15 Juni in een zaaltje bij de ingang van het museum tentoongesteld zijn. Het ligt in de bedoeling telkens een andere bladzijde van de Lof der Zotheid met de rand tekeningen van Holbein te tonen , zodat men tijdens de tentoonstelling alle belangrijke illustraties zal kunnen bewonderen.









