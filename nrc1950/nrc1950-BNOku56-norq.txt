
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Beethovencycius U. S. O.


( Van onze Utrechtse muziek medew. )

Als soliste op dit voorlaatste concert in de Beethovencycius van het U. S. O stond Ida Haendel aangekondigd , doch zij was wegens reismoeilijkheden verhinderd.
In haar plaats kwam Theo Olol het Vioolconcert vertolken , en na afloop was men geneigd zich af te vragen ,
waarom men een buitenlandse soliste engageert , wanneer men binnenslands zulk een subliem vertolker van dit werk kan vinden. Want Theo Olof leverde met zijn klassiek opgevatte , zuiver aangevoelde en gaaf afgewerkte voordracht van dit standaardwerk een prestatie , welke zonder enig voorbehoud als meesterlijk betiteld mag worden. Zijn spel is tegelijkertijd doordacht en doorleefd , en het komt zelden voor , dat bij een jeugdig kunstenaar deze beide eigenschappen in zulk een feilloos evenwicht aanwezig bevonden worden. Voor het publiek was deze vertolking een verfrissing en een ontroering , en men heeft de jonge meester daarvoor hartelijk dank gebracht Vóór de pauze werd de Vierde Symfonie gespeeld. Paul Hupperts gaf aan dit geestige stuk een soms wat strak reliëf maar uit een oogpunt van orkest techniek en dynamische beheersing werden bewonderenswaardige dinsdag gedaan.




