
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Sukarno over de kwestie Nieuw-Guinea

Na zijn radiorede , waarin hij over de aanspraken van Indonesië op Nieuw-Guinea heeft gesproken , heeft president Sukarno in een persgesprek met de correspondent van Reuter nogmaals de hoop uitgesproken , dat westelijk Nieuw-Guinea nog dit jaar bij de republiek zou worden ingelijfd en hij richtte een open uitnodiging tot de hoofdsteden van de wereld om Indonesië te helpen West-Nieuw-Guinea op niet-koloniale basis te ontwikkelen. Hij zei , dat het «goed voor Indonesië , goed voor de Nederlanders ,
goed voor Australië en goed voor de wereld » zou zijn als West-Nieuw-Guinea onder Indonesische souvereiniteit zou komen. Hij ontkende categorisch , dat de Indonesische republiek aspiraties had ten aanzien van Oost-Nieuw-Guinea , dat onder gezag van Australië staat.


Persstemmen over Sukarno's aanspraken

De Sydney Sun zegt , dat het land , dat West-Nieuw-Guinea moet besturen , niet de Indonesische republiek is , die daarop generlei aanspraak uit hoofde van ras of aardrijkskundige gesteldheid kan doen gelden , maar Nederland , dat gedurende zo lange jaren over dat land een humaan bewind heeft gevoerd.
De Melbourne Herald hoopt , dat het ontbieden van de Australische ambassadeur enig effect zal hebben op de nieuwe natie en dat men er zich in Indonesië van bewust moge zijn , dat de agitatie in dezen door president Sukarno en zijn medestanders een onderdeel is van hun streven om de grondslag te leggen voor een nationale band tussen de vele uiteenlopende rassen , godsdiensten en talen ,
thans verenigd in een onstabiel staatkundig samenstel. Voor de eis van de president is er geen historische of raciale basis. Het meest juiste alternatief voor het Nederlandse bestuur zou een beheerschap door de Verenigde Naties zijn.
De Sydney Morning Herald merkt op «dat een buurman , die iemands achtererf tracht te annexeren , geen goede buur is ». Door het ontbieden van haar ambassadeur laat de Australische regering die te Djakarta in geen enkele ongewisheid op het stuk van de ernst , waarmede zij ir. Sukarno's « onbeschaamde beweringen » opneemt. De enige grondslag van de gestelde eis is de opgeblazen ambitie van de Javaanse politici. De regering te Djakarta , die zoveel te winnen heeft bij de vriendschap van het gemenebest - die haar gul wordt aangeboden - zal er goed aan doen , de situatie nog eens ampel in beschouwing te nemen. «Zolang zij volhardt in haar onwezenlijke eisen op gebied van Nieuw Guinea , zolang zal de houding van Australië er een moeten zijn van achterdocht en vijandigheid ».
In een hoofdartikel in de «Times » , wordt een over zicht gegeven van de houding der autochthone bevolking jegens de Indo-Europese immigranten en jegens het Nederlandse bestuur , waaraan zij , zegt de « Times » , de voorkeur geeft totdat het land rijp zal zijn voor zelfbestuur.
Het blad acht het aan twijfel onderhevig , of de Indonesiërs over genoegzame politieke ervaring beschikken om in aan de Papua's de hulp te verschaffen , waaraan deze vooralsnog behoefte hebben. In aanmerking genomen , dat in deze kwestie de wensen van de betrokken bevolking tot leidraad dienen te worden genomen , lijkt de positie van de Nederlanders sterk.
Na er de aandacht op te hebben gevestigd , dat de Australiërs , die de andere helft van het eiland besturen , willen dat de Nederlands er blijven , besluit het artikel in de «Times » : «de Australiërs hebben jegens de Indonesiërs nooit onvriendschappelijke gevoelens gekoesterd maar zij zijn van mening , dat deze laatsten niet in staat zijn om voor de economische en politieke noden van Nieuw Guinea een oplossing te bieden ».




