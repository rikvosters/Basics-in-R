
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Overzicht Tweede Kamer. Mr. Oud op het oorlogspad. Poging om kabinetscrisis aan kwestie van het zelfbeschikkingsrecht op te hangen. ( Midden-en avondvergadering van Vrijdag 26 Mei. )

HET DEBAT over de nota inzake Indonesië is toegespitst geraakt op het zelfbeschikkingsrecht. Een motie van de V. V. D.-er Oud en de zijnen over dit onderwerp , een motie van afkeuring die , zo zij was aangenomen , het kabinet tot aftreden had genoopt , is verworpen met 26 tegen 57 stemmen. De tegenstemmers waren de K. V. P. , de P. v. d. A. , de C. P. N. en van de C. H. U. alleen freule Wittewaall en de heer Titanus. De communisten zijn evenwel moeilijk als regeringssteun te beschouwen , hetgeen nog eens bleek bij de stemming over een door de regering aanvaarde motie van prof. Romme , ook over het zelfbeschikkingsrecht.
Deze werd met 52 tegen 31 stemmen aangenomen. De voorstemmers , die men als regeringssteun kan beschouwen , waren toen alleen de K. V. P.-ers , de socialisten en de twee genoemde c.h. afgevaardigden.


Politiek spel verdringt zakelijke discussie

NADAT aan het begin van de middag de regering de elf sprekers van Donderdag had beantwoord , was mr. Oud de eerste om te repliceren ;
waarbij hij zijn motie indien de Aan de regeringstafel waren het achtereenvolgens minister Van Maarseveen en de staatssecretarissen Blom ( buitenlandse zaken ) , Fockema Andreae ( oorlog ) en Moorman ( marine ) die het woord voerden. Een van de belangrijkste punten in het antwoord was uiteraard , wat minister Van Maarseveen te zeggen had over de belangrijkste vraag , Donderdag van verschillende kanten gesteld : welke «geëigende stappen » heeft de regering gedaan om verwezenlijking van het zelfbeschikkingsrecht in Indonesië te bevorderen ?
De minister verklaarde zich bij het geven van inlichtingen te moeten beperken.
Deze beperking betrof blijkbaar de verschillende informele pogingen , door de regering aangewend. Maar op 8 Mei.
zo vertelde de bewindsman , had het kabinet het indienen van nota's bij de regering der V. S. I. en bij de U. N. C. I. voorbereid.
Deze nota's zijn resp. op 13 en 15 Mei ingediend. In de nota aan de VS. I was verzocht te doen blijken , hoe de Indonesische regering zich , nu de ontwikkeling tot een eenheidsstaat had geleid ,
de verwezenlijking van het zelfbeschikkingsrecht dacht.
De hier vet gedrukte woorden waren , zo was de eerste indruk , stenen des aanstoots voor mr. Oud. Hij zag in die woorden ,
dat de regering zich eenvoudig bij de vorming van de eenheidsstaat neerlegde.
En zo kwam hij met zijn motie , waarin werd geconstateerd , dat de regering zich zou «beperken tot een optreden , gericht op een zo goed mogelijk verwezenlijken van het zelfbeschikkingsrecht binnen het kader van een Indonesische eenheidsstaat ». De motie oordeelt dan , dat de regering , aldus handelende , in gebreke blijft art. 2 van de wet op de souvereiniteitsoverdracht *) op de juiste wijze uit te voeren. En tenslotte spreekt de motie  «over deze houding der regering haar ernstige teleurstelling uit ».


Vergissing en een motie

Maar wat hierboven vetgedrukt is , was een vergissing van minister Van Maarseveen geweest. Als excuus voerde hij korte nachtrust en de voorbereiding van een uitvoerig antwoord aan de Kamer aan. De minister had de nota slordig geciteerd. In werkelijkheid had er in de nota aan de V. S. I. gestaan : hoe denkt de regering van de V. S. I. zich de verwezenlijking van het zelfbeschikkingsrecht , gesteld dat de ontwikkeling tot een eenheidsstaat leidt ? De minister kreeg de gelegenheid dit te verklaren na een wat gerekte thee pauze. Tot het houden van deze pauze was de Kamerpresident overgegaan onmiddellijk nadat mr. Oud zijn motie had ingediend ; tot enig beraad tussen afgevaardigden onderling was er dan meteen gelegenheid.
Toen dan na het kopje thee minister Van Maarseveen zijn vergissing had hersteld , moest er aan de dagindeling worden gedokterd. Een onverwachte avondvergadering , en dat nog wel op Vrijdag , bleek onvermijdelijk. Tot groot verdriet van de a.r. Schouten , die nu een afspraak voor deze avond moest afzeggen. Hij had nog gesuggereerd , het debat tot Woensdag uit te stellen. Maar men kon toch het kabinet niet vijf dagen met een dreigend doodvonnis boven zijn hoofd rond laten lopen !
En dit doodvonnis bleef dreigen , want mr. Oud handhaafde zijn motie ; ook na de rechtzetting door de minister , waardoor toch de feitelijke fundering van de motie in de lucht kwam te hangen. Er bleek immers geen sprake van te zijn , dat de regering zich zou «beperken » tot een optreden , gericht op bevordering van het zelfbeschikkingsrecht «binnen het kader van een Indonesische eenheidsstaat ». Mr. Oud handhaafde zijn motie , ook na de argumenten , door de minister aangevoerd. En dit waren geen zwakke argumenten. De bewindsman wees erop , dat mr. Oud de kwestie van het zelfbeschikkingsrecht ten onrechte op één lijn stelde met de kwestie van het prijsgeven van de federale structuur. In een gedecentraliseerde eenheidsstaat kan men zich ook denken , dat het zelfbeschikkingsrecht behoorlijk wordt gerealiseerd. En meent mr. Oud , dat men de deelstaten Pasoendan en Oost. Java door Nederlandse stappen kan laten herleven ? Men kan de regering op zijn hoogst verwijten , dat zij niet in staat is geweest een revolutionnaire ontwikkeling met juridische argumenten te onderdrukken. De regering voert art. 2 van de wet op de souvereiniteitsoverdracht uit. Verwacht mr. Oud daar geen heil van ? Waarom heeft hij dan indertijd zelf het initiatief genomen om dat artikel aan de wet toe te voegen ? Aan deze grepen uit het betoog van de minister kan men al wel zien , dat hij door de gang van zaken wat geprikkeld was en dat hij niet van plan was de heer Oud te ontzien. Dit alles bleek wederkerig.
Mr. Oud handhaafde zijn motie , ofschoon prof. Romme duidelijk genoeg had doen blijken , dat er na 's ministers nadere verklaring aanleiding was , om «iets » met de motie te doen. Met dit «iets » kan de fractieleider der K. V. P hebben gedoeld op wijziging , maar ook op intrekking.
MT. Oud wilde met alle geweld een uitspraak van de Kamer over zijn feitelijk onjuist gefundeerde motie hebben.
Herhaaldelijk heeft hij de laatste jaren in en buiten de Kamer betoogd , dat hij , die een kabinet ten val brengt , als het ware met een nieuw kabinet gereed moet staan. Had hij dit nu ook bij de hand ? Het is niet waarschijnlijk , gezien de houding van de K. V. P. tegenover zijn motie , de K. V. P. , die - ook dit heeft mr. Oud onlangs nog gesteld - in een regering altijd van de partij zou moeten zijn. Wat hij nu wilde leek weinig consequent. Maar hij was va st houdend en in een debat staat hij zijn mannetje. Minister Van Maarseveen evenzeer ; en het 6'ng dan ook soms hard tegen hard.

Minister Stikkers thuiskomst

EEN AVONDVERGADERING werd het dus. Uit alle hoeken van het land werden in allerijl Kamerleden opgetrommeld. Er zou immers deze zelfde avond nog worden gestemd. En op Vrijdag plegen er nu eenmaal niet erg veel afgevaardigden aanwezig te zijn.
Laat op de middag kwam ook minister Stikker in de Kamer , vers van het Koninklijk bezoek aan Parijs. Bij zijn afwezigheid had staatssecretaris Blom heel netjes het woord voor Buitenlandse Zaken gedaan. Nu was de minister zelf er weer. Hij had zich stellig een prettiger thuiskomst kunnen denken dan deze ontvangst met een motie van zijn partijgenoten , die het kabinet moest wippen.
Ook al is de motie verworpen , het blijft voor minister Stikker een enigszins pijnlijk geval. Voor staatssecretaris Fockema Andreae eveneens. Beiden zijn na uw betrokken bij het onderwerp van het debat en minister Stikker heeft zelfs de nota over Indonesië mede-ondertekend.
Hier staat tegenover , dat het kabinet geen parlementair kabinet is en dat men de twee bewindslieden minder dan menige andere minister als partijmannen in het kabinet beschouwt Mr. Oud trachtte bovendien een pleister op de wonde te plakken door te verklaren , dat zijn motie zich eigenlijk alleen tegen minister van Maarseveen richtte , zodat alleen de minister consulent.
aanvaarding hoefde te verbinden. De motie sprak van de «regering » , met welk woord de Kroon met een of meer har er ministers wordt bedoeld. Niet het hele kabinet zou zich de motie dus hoeven aan te trekken.
Maar tegen deze redenering - die wat gekunsteld aandoet - kwam de minister-president op. Het hele kabinet had aandacht gegeven aan de kwestie van het zelfbeschikkingsrecht. Acders zou het tekort zijn geschoten. Deze verklaring ontnam ook grond aan mr. Ouds bewering , dat , zoals vaker is gebeurd ,
na een crisis het hele kabinet wel zou terugkeren minus de ene minister , tegen wie de motie was gericht. Intusssen kwam er bij het bedrijven van het politieke spel van een zakelijke discussie over het zelfbeschikkingsrecht niet veel terecht. Mr. Oud stelde , dat het beleid ter zake onjuist was geweest , kennelijk afgaande op het tot nu toe bereikte effect van de stappen der regering.
Dat dit effect niet groot is zal de regering zelf onmiddellijk toegeven. De V. S. I. zijn niet nagekomen wat ter R.T.C. is overeengekomen , zei mr. Oud.
Zeker , maar hoe daar anders tegen moest worden opgetreden duidde mr.
Oud niet aan. Ja , de regering moest meer kracht tonen , zo zei hij. Maar hoe ? Dit hoorden wij niet. Soldaten sturen kan toch ook niet mr. Ouds bedoeling zijn , merkte prof. Romme op. En dat er behalve kracht ook tact en beleid nodig zijn , werd enige malen door minister Van Maarseveen betoogd.

SENTIMENT speelt in de kwestie van het zelfbeschikkingsrecht een bepaalde rol. Herhaaldelijk is er natuurlijk gesproken over Ambon. En het is een feit , dat ieder die zich een weinig met de ontwikkeling in Indonesië heeft beziggehouden een zeer onbevredigd gevoel niet van zich af kan zetten. De kwestie van het zelfbeschikkingsrecht zit ons dwars. Maar de middelen tot verbetering zijn nu een ma al beperkt , nu Indonesië een even souvereine staat is als Nederland en de souvereiniteit onvoorwaardelijk aan Indonesië is overgedragen.
Het is net alsof mr. Oud en zijn fractie zich op het geval verkeken hebben.
Want wat zij nu hebben gedaan kan , lijkt ons , het zelfbeschikkingsrecht moeilijk ten goede komen. En het lijkt een blote en zelfs grievende , bewering als mr. Oud eenvoudigweg stelt , dat hetgeen K.V. P.-ers , socialisten en enige c.h.
over zelfbeschikkingsrecht zeggen alleen maar «platonische liefdesverklaringen » zijn. Dit , terwijl hij zelf geen betere weg wijst. Wij hadden van mr Oud , die scherpzinnige en weldoordachte redeneringen pleegt op te zetten , een optreden als van vandaag niet verwacht.
Maar zijn motie was er en bij verwerping zou het naar buiten toe kunnen lijken , alsof de tegenstemmers zich aan het zelfbeschikkingsrecht niets gelegen ,
lieten liggen. Om dit effect te vermijden diende prof. Romme op zijn beurt een motie in : het bepaalde in art. 2 van de met de V. S. I. aangegane overgangsovereenkomst **) , en met name de daarin vervatte regeling van het zelfbeschikkingsrecht ,
behoort voortgang te vinden ; de regering behoort deze met alle daartoe geëigende middelen te bevorderen , Dit dan was de motie die na de verwerping van de motie-Oud werd aanvaard.
De regering had hier geen enkel bezwaar tegen.
Er was nog een motie , en wel van de communisten , die het hele beleid van de regering afkeurden. Zij verwierf alleen communistische stemmen. Maar bij de stemming waren prof. Gerbrandy en de heer Weiter niet in de zaal : hetgeen weinig toevallig leek. Er waren nog meer leden bij stemmingen niet aanwezig.
n.l. bij de stemming over de beide andere moties , te weten enige leden van de c.h- fractie , welke hierdoor deze keer in drieën was gesplitst : de gouvernementelen freule Wittewaall en de heer Titanus ) , de oppositie ( de heren Schmal.
van der Feltz , Krol en Beernink ) en de afwezigen , verdacht van blanco stemmen ( de heren Van de Wetering , De Ruiter en Kikkert ) .
De zakelijke discussie was door de politieke op de achtergrond gekomen.
Ook wat de andere ter sprake gebrachte onderwerpen betreft. Wij verwijzen voor al het overige naar ons verslag ***) .
Beschouwingen over dat overige én over het zelfbeschikkingsrecht zullen na de Pinksterweek - vacantie voor de Kamer - bij het afdelingsonderzoek van de hoofdstukken XIII A en B der begroting 1950 pas ingediend , beter tot hun recht kunnen komen.


*) Zie ons Kameroverzicht van gister en **) Dit artikel luidt : «De indeling van de RV. S. I. in deelstaten zal uiteindelijk worden bepaald door de Constituante in overeenstemming met de bepalingen van de voorlopige Constitutie van de RV. S. I.. met dien verstande , dat door de bevolkingen van gebieden , die door de regering van de R. V. S. I. op aanbeveling van de UNCI of een ander orgaan van de Ver Naties worden aangewezen , een plebisciet onder toezicht van de UNCI of bedoeld ander orgaan zal worden gehouden over de vraag ,
of zij zich tot een afzonderlijke deelstaat zullen vormen Elke deelstaat zal in de gelegenheid worden gesteld , de definitieve Constitutie te aanvaarden. Ingeval een deelstaat deze niet aanvaardt , zal hij de bevoegdheid hebben te onderhandelen omtrent een speciale verhouding tot de R. V. S. I en het Koninkrijk der Nederlanden.
***) Zie pag. 5.




