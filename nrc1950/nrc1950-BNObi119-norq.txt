
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Ontwerpplan voor het nieuwe station D. P. en het stationsplein. Verplaatsing naar het westen

( eerste deel mist )

Het station en de perrons zijn geprojecteerd ten Westen van het bestaande geheel en verkrijgen daardoor een fraaie ligging ten opzichte van de Westersingel die na verlenging naar het Noorden met het voorplein een geheel zal vormen. Aan weerszijden van het stationsgebouw zijn ruimten geprojecteerd , welke tezamen met het voorplein de accommodatie zullen bieden , welke bij de capaciteit van het station past. Nadat het tijdelijke spoorweg postkantoor zal zijn afgebroken ( het definitieve is ontworpen aan de Oostzijde ) zal de Westelijke ruimte worden ingericht als parkeerterrein. Hier komen ook de taxi's , welke door een afzonderlijke uitgang , liggende buiten de plaatskaart en contr√≥le bereikbaar zijn.
Het voorplein is bestemd voor de per tram , per stadsbus , auto , fiets of te voet aankomende en vertrekkende reizigers.
In het station zijn van de perrons af tot en met de in- en uitgang de aankomende en vertrekkende reizigers volledig gescheiden.
Recht voor de in- en uitgangen komen overdekte afzet- en opneemplaatsen voor auto's. De rijwiel bergplaats van het station is ondergebracht onder het Oostelijke kwart van het hoofdgebouw.
Het Westelijke zijplein is gedeeltelijk bestemd voor parkeergelegenheid , in hoofdzaak ten behoeve van het Groothandelsgebouw.


Volgens de prognose van de R.E.T. zal men rekening moeten houden met een uitbreiding tot negen tramlijnen via het Weena gemiddeld met een frequentie van 5 minuten. Alle lijnen zullen via het stationsplein gaan. Op het plein binnen de tram lus is plaats gevonden voor acht standplaatsen voor de stadsbussen.


Het auto busstation

De Oostelijke ruimte wordt bijna geheel ingenomen door particuliere auto busondernemingen , die dienst en onderhouden op omliggende gemeenten. Een raming van 24 lijnen lijkt niet overdreven. Bovendien moet reserve voor uitbreiding aanwezig zijn.
Het vertrekperron bestaat uit een 25m breed overdekt schiereiland , waarin aan weerszijden haventjes zijn ingestoken voor stationnerende bussen. Tussen de bussen bevinden zich 3m brede trottoirs , waarop de filevorming wordt geregeld door middel van hekken. De weg van trein naar bus is geheel overdekt en nergens door rijverkeer onderbroken.




