
SOURCE :


SECTION :


LENGTH :


BYLINE :


DATELINE : 13 juni 1950

BODY :


HEADLINE : Rustige dag voor Leiden. Cabaret en recepties

( Van onze correspondent ) .


Na het bal pleegt het , als de heer zijn dame naar huis brengt , donker te zijn. In het matte licht van de eenzame straatlantaarn kan de kledij van de feestgangers een sprookjesachtige indruk geven , maar in het licht van de opgaande zon heeft zo'n naar huis gaand paar ook zijn bekoring. Vooral wanneer men dat samenspel van zwart en wit ziet tegen de oeroude achtergrond zoals onze universiteit kan bieden , dan waant men het verleden herleefd.
Er waren natuurlijk ook andere aanwijzingen , dat er flink feest was gevierd. Sommige heren waren bepaald vrolijker dan anders , maar geeft dat wat , wanneer zij eens in de vijf jaar op hun lustrum iets van de rechte weg , die de maatschappij hun dwingt te gaan , afwijken ?
Gisteren ging het een beetje rustiger toe. Binnenshuis is echter genoeg gebeurd , om de vermoeidheid bij sommigen , die actief meewerken , nog wat te vergroten. Een Tsjech , Jozef , vertelde , dat hij twee nachten niet uit de kleren was geweest , en zo zijn er velen.
Zij kunnen er echter van overtuigd zijn , dat hun werk vruchten heeft afgeworpen.
In de ochtenduren vertrokken de deelnemers aan de autorally. Om twee uur begon een cabaret-dansant , waarbij men het ongewone verschijnsel zag , dat dames de sociëteit binnen gingen. Dat was voor de benedenverdieping toegestaan. In de middag hielden de senaten van andere corpora recepties in diverse café's. Later volgde nog een souper , dat het collegium aan de pedellen van de erkende corpora aanbood , en tot slot van deze dag was er een concert op de sociëteit. Daarmee staan we alweer voor het hoogtepunt van dit festijn het lustrumspel.




