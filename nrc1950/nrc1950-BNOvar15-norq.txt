
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Generale Synode der Ger.
Kerken bijeen

In de gisteren in Den Haag gehouden slotzitting van de generale synode der Geref. Kerken rapporteerde ds. W. van Dijk van Baambrugge over enkele zendingsaangelegenheden.
De synode besloot na enige bespreking de nieuwe terreinverdeling in Indonesië te aanvaarden.
Ook stelde zij de overeenkomst tussen de synoden van de Javaanse en Chinese kerken inzake missionnaire predikanten ,
belast met de opleiding van predikanten of met een bijzondere opdracht , vast. De voorgestelde concept-lastgevingen inzake de overdracht van de gebouwen van de theologische opleidingsscholen te Djokja en te Karoeni werden goedgekeurd. Ds.
H. W. H. van Andel van Utrecht rapporteerde namens de commissie , benoemd om de taak te omschrijven van een predikant ,
die zich in een der inrichtingen van het departement van justitie ten volle geven zal aan de geestelijke verzorging der gevangenen. De synode bepaalde ,
dat de gevangenispredikant in vaste dienst overeenkomstig artikel 13 der kerken orde de eer en de naam van de dienaar des woords zal behouden.
Bij de synode zijn verschillende stukken ingekomen met betrekking tot de hulpverlening aan «gescheurde» kerken.
De synode besloot de kerken dringend op te wekken de benodigde twee millioen voor deze zaak bijeen te brengen.
Ds. W. Wiersma rapporteerde over enkele financiële zendingszaken. De synode deed vervolgens verschillende benoemingen.
Nadat de synode ruim een uur in comité-zitting had vergaderd , heeft prof. dr. K. Dijk in openbare zitting enige mededelingen gedaan over de gehouden samenspreking met deputaten voor de kerkelijke hereniging vanwege de christelijk gereformeerde kerken. De synode besloot voor de nood in Indonesië een bidstond uit te schrijven. Vervolgens sprak de voorzitter een slotwoord.




