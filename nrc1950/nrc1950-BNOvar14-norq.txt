
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : De generale synode der Nederl.
Herv. Kerk bijeen

De ochtend- en middagzitting van de generale synode der Ned. Hervormde Kerk werd gewijd aan de voortgezette behandeling van het dienstboek. Het dienstboek zal de formulieren en gebeden bevatten en samen met de Liederenbundel en belijdenisgeschriften het kerkboek vormen.
De voorzitter stelt aan de orde van behandeling enkele formulieren ter bediening van de doop. Het klassieke , thans in gebruik zijnde formulier , is reeds in een vorige vergadering ongewijzigd aanvaard.
De commissie voor het dienstboek stelt vier nadere formulieren voor , waarvan II en III thans in behandeling komen. Formulier II beoogt , een verkorting van het klassieke te zijn. Zonder de opzettelijke formulering voor de kinderdoop te geven ,
is de roeping der kinderen ( Marcus 10 ) ingevoegd.
Een facultatieve invoering van een toespraak na de doopsbediening , wenst de meerderheid der synode niet. Bij de behandeling van formulier III ontspint zich een langdurige discussie , waarbij tal van vragen naar voren komen. Dit formulier beweegt zich in de lijn van het dooprapport door de synode uitgebracht aan de «Église Réformée de France» , dat op Bijbelse en leerstellige gronden verdedigt de bediening van de kinderdoop tegenover degenen , die hieraan , o.a. met Karl Barth.
twijfel uitspreken.
In de avondzitting komt De Psalmberijming aan de orde. Een verzoek van ds F. E. T. Kelling te Visvliet , in een open brief neergelegd , om de mogelijkheid te openen in de godsdienstoefeningen de bundel-Hasper te gebruiken naast de bestaande berijming , wordt van de hand gewezen.
In de eredienst zijn slechts toegelaten als psalm- en gezangenboek : de berijming 1773 der psalmen ( thans in gebruik ) en de gezangenbundel 1805, 1866 en 1936. Met de opmerkingen van ds Kelling zal de commissie voor de nieuwe psalmberijming evenwel rekening houden.
Uit de besprekingen bleek overigens nogmaals , dat de synode , in tegenstelling met hetgeen van andere zijde wordt beweerd , tegenover de uitgeefster van de liederenbundel der kerk volkomen vrij staat bij het nemen van beslissingen.
- De zitting van de generale synode der Ned. Hervormde Kerk is op «Woudschoten» te Zeist voortgezet. Door het hoofdbestuur van de Vereniging van Kerkvoogdijen is aan de synode een brief geschreven over de figuur van ouderlingkerkvoogd in het ontwerp Kerkorde. De vereniging blijkt meer te voelen voor de instelling van een vierde ambt. De synode besloot , dat er een gesprek zal worden gevoerd door een commissie ,
samengesteld uit het moderamen der generale synode en enkele anderen die hierbij nauw zijn betrokken , met het hoofdbestuur van de Vereniging van Kerkvoogdijen.
De classis Bommel heeft in een adres aan de generale synode er bezwaar tegen gemaakt , dat de overgangsbepalingen bij het ontwerp Kerkorde ( in strijd met het bepaalde in het Algemeen Reglement ) in hetzelfde jaar zowel in eerste als in tweede lezing worden behandeld. De synode meent , dat deze handelwijze niet in strijd is met de reglementaire bepalingen.
Deze kwestie zal op verzoek van de classis Bommel worden voorgelegd aan de commissie voor de rechtspraak.
Bij verdere behandeling van het Doopformulier III werd opnieuw de kwestie van de kinderdoop uitvoerig besproken.
Steeds weer dringt de vraag : Zijn wij met het stellen van de kinderdoop als normale doop wel op de goede Bijbelse weg ? In ieder geval wilde de synode ,
dat , ook wanneer men de kinderdoop als normaal stelt , er ruimte moet zijn voor hen die tot de volwassenheid willen wachten. Het formulier werd met enkele kleine wijzigingen naar het voorstel der commissie met 2 stemmen tegen aangenomen.




