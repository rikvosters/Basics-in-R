
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Paul van Zeeland heeft zijn kabinet gereed

( Van onze correspondent )

BRUSSEL , 7 April. -

Drie belangrijke feiten vandaag : vanmorgen een boodschap van de Koning , die zijn standpunt preciseert ; ten tweede de bijeenkomst van de nationale raad van de liberale partij , en ten derde tegen de avond de mededeling van kabinetsformateur Van Zeeland , dat hij gereed is met zijn lijst van ministers , waarop behalve vertegenwoordigers van de christelijke volkspartij extra-parlementairen van linkse en vooral liberale gezindheid voorkomen. Van Zeeland wordt Zaterdagmiddag twaalf uur door de prins-regent ontvangen.


De koning preciseert zijn standpunt

In zijn boodschap verklaarde Leopold III o.a. , dat de politieke crisis dreigt voort te slepen tot groot nadeel van het land. De koning herinnert aan zijn verklaring van enkele dagen na de volksraadpleging , dat het aan het parlement is zich uit te spreken over al of niet beëindiging van de onmogelijkheid om te regeren , en zegt opnieuw , dat hij zich bij de beslissing van het parlement zal neerleggen.
De verklaring gaat dan als volgt verder : zo lang het parlement zich niet heeft uitgesproken , kan de koning geen enkele beslissing van politieke aard nemen. Slechts indien het parlement het einde van de onmogelijkheid om te regeren vaststelt , zal de koning ,
aldus in zijn prerogatieven hersteld , met de verantwoordelijke regering de maatregelen overwegen , welke de toestand eventueel zal gebieden , waarbij hij enkel rekening zal houden met 's landsbelangen.
Wat is de betekenis van de verklaring ? Is zij een nieuw feit , en mag men eruit lezen , dat de koning geen troonsafstand of , zoals de terminologie van de liberalen luidt , geleidelijk terugtrekken wenst te overwegen , zolang hij niet in zijn functie is hersteld , doch daarna , als de politieke situatie daartoe reden geeft , bereid is zulks wèl te doen ? Volgens Buset , de voorzitter van de socialistische partij , zal de verklaring eerst een nieuw feit blijken ,
als men zal weten wat er achter de wazige formulering is verborgen. Dienovereenkomstig vraagt de socialistische Peuple of zij is «het begin van verstandig inzicht dan wel een afleidingsmanoeuvre» , welke 's konings terugkeer mogelijk maakt en het verzet daartegen ( stakingsacties ) neutraliseert.
Volgens een fel-anti-Leopoldistische woordvoerder op het congres der liberalen is de verklaring een «lokaas voor kinderlijke liberalen». Naar de mening van een vooraanstaand katholiek politicus is zij kennelijk een nieuw feit , dat het een aantal liberalen gemakkelijker zal maken voor de opheffing van het regentschap te stemmen.
Vanavond gaf Van Zeeland , die gisteravond een onderhoud had met 's konings juist uit Pregny teruggekeerdde secretaris het volgende commentaar : «Het is gewenst ,
dat voor de koningskwestie een oplossing wordt gevonden , welke een zo groot mogelijk aantal wensen bevredigt en dat men zover mogelijk gaat in de richting van hen , die anders denken. Als de koning is teruggekeerd , zal hij opnieuw contact nemen met de politieke stromingen. Waarom dus geen weg opengelaten voor toenadering ? De verklaring is een gebaar van verzoening».
Thans de bijeenkomst van de nationale raad van de liberale partij , die werd bijgewoond door meer dan zevenhonderd afgevaardigden uit het gehele land. Zij nam als basis van de besprekingen een motie , die Donderdag door de liberale fracties van Kamer en Senaat met meerderheid van stemmen is goedgekeurd.
In deze motie wordt gezegd , dat een oplossing van paciferend karakter dringend nodig is , dat de fracties geen verantwoordelijkheid aanvaarden voor een avontuurlijke politiek , dat zij bijgevolg weigeren deel te nemen of steun te verlenen aan elke regering ,
welke zou trachten de koningskwestie op te lossen door de onvoorwaardelijke terugkeer van de koning : in tweedracht op grond van een wankele meerderheid en zonder een ruime steun van de publieke opinie.
Deze motie verkreeg negenentwintig stemmen , doch negen Vlaamse senatoren en volksvertegenwoordigers konden zicht er niet mee verenigen. Dit blijk van verdeeldheid is echter vandaag in de nationale raad schijnbaar opgeheven , want met algemene stemmen heeft deze vergadering de motie van de fracties goedgekeurd en uitgesproken , dat zij rekent op het gevoel voor discipline van alle liberalen. Daaraan is echter een amendement van twee Vlaamse senatoren. Hoste en minister Lilar , toegevoegd. In dit amendement wordt er aan herinnerd , dat de liberale partij blijft wensen , dat alle mogelijke pogingen zullen worden gedaan om een oplossing te verkrijgen , welke het karakter heeft van een nationale verzoening.
Wij merken op , dat deze motie de liberale kamer leden en senatoren vrij laat eventueel voor opheffing van het regentschap te stemmen.
Donderdag had Van Zeeland verklaard , dat hij ernaar streefde een tweeledige regering te vormen , welke zo veel mogelijk zal gelijken op de afgetreden regering-Eyskens , een regering dus van katholieken en door hun partij tot toetreding gemachtigde liberalen. Vanavond zei Van Zeeland zich na de bijeenkomst van de nationale raad der liberalen genoodzaakt te zien een regering te vormen met vertegenwoordigers van da christelijke volkspartij en extra-parlementairen van links , voornamelijk liberalen. Hij voegde daaraan toe , dat zijn lijst van ministers gereed was en dat hij ha ar Zaterdagmiddag twaalf uur aan de prins-regent zou voorleggen.
Van Zeeland meende zijn regering Dinsdag aan Kamer en Senaat te kunnen voorstellen. Indien zijn kabinet het vertrouwen niet verkrijgt , zal het overgaan tot ontbinding. Zulks kan niet anders , zei hij , want gelet op de resultaten van de volksraadpleging zou uit een nederlaag van de regering blijken , dat het parlement geen juiste weerspiegeling is van de publieke opinie.
Ondervraagd naar het regeringsprogramma gaf Van Zeeland vanavond een ontwijkend antwoord. Opmerkelijk is , dat Van Zeeland vanavond half zes zei de zijn regering gereed te hebben , doch haar eerst morgenmiddag aan de prins-regent te zullen voorleggen. Blijkbaar oordeelde hij het wenselijk , een aantal liberale weifelaars nog achttien uur bedenktijd te geven om te overwegen of zij zich niet alsnog willen laten Ontbindingen nieuwe verkiezing en waarvan Van Zeeland sprak , is daarbij een dreigement dat vooral de Vlaamse liberalen hoofdbrekens zal kunnen geven. Van de extra-parlementaire liberalen , die Van Zeeland in zijn kabinet zou opnemen , worden genoemd de oud-ministers Fort homme en Max Leo-Gerard. Verder generaal Boels , de Luikse industrieel Joassart. Voor openbaar onderwijs zou de Gentse hoogleraar Blancquaert bestemd zijn , die voor de oorlog reeds een tijd dit departement beheerde en voor socialist doorgaat. Prof. Blancquaert is evenals generaal Boels lid van het comité , dat voor de volksraadpleging de campagne voor de koning heeft georganiseerd.




