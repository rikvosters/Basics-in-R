
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Het feest van de Kalverstraat te Amsterdam

( Van een correspondent ) .


AMSTERDAM. 5 April.


Zoals reeds gemeld zal ter gelegenheid van de herdenking van het 500-jarig bestaan van de Kalverstraat , van 15 Juni tot 15 Juli de Dam worden ingericht als oud-Hollands marktplein. De plannen hiervoor zijn thans in een vergevorderd stadium gekomen.
Het Midden-Damterrein en het gedeelte voor de ingang van het Paleis zullen worden ommuurd en slechts tegen een kleine betaling kunnen worden betreden. Op het marktplein , waarvan de inrichtingskosten f 250. 000 zullen bedragen , zullen moderne kermis vermaken worden geweerd en zullen de exploitanten van kramen en andere vermakelijkheden in oude costuums worden gestoken. Aan de buitenkant van de omheining zullen vitrines en Ã©talages worden ingericht , die tegen prijzen van  f  1500- f  2000 aan firma's , die niet in de , Kalverstraat zijn gevestigd worden verpacht. Hiervoor bestaat reeds thans grote belangstelling. De Kalverstraat zelf zal op grootse wijze worden versierd. Zij wordt in vijf stukken verdeeld ,
die elk een beeld geven van een der eeuwen van haar bestaan.
Het eventuele batig saldo van de festiviteiten zal ten goede komen aan het Koningin Wilhelmina-fonds. Men hoopt ,
dat Koningin Juliana bereid zal zijn de opening van het marktplein te verrichten.




