
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Het Instituut Kern 25 jaar

( Van onze correspondent ) .


LEIDEN. 4 April. -

Vandaag is het 25 jaar geleden , dat het instituut Kern voor het publiek geopend werd. Ter gelegenheid daarvan is gisteravond een bijeenkomst in het Oosters Instituut gehouden ,
waar vele belangstellenden geluisterd hebben naar de voorzitter van het Instituut Kern , prof. dr. F. D. K.
Bosch. Deze schetste in ruwe lijnen het doel en de geschiedenis van het instituut.
Het verzamelt en bewerkt materiaal op het gebied van de Indische archaeologie.
en geeft een Annual bibliography of Indian archeology uit. Daarvan was zojuist het vijftiende deel verschenen.
Voor de geschiedenis in de eerste tien jaar van het instituut kon prof. Bosch verwijzen naar de rede , die prof. J. Ph.
Vogel in 1935 gehouden heeft. Als belangrijke feiten nadien noemde hij de verhuizing in 1938 van het Gerecht naar de Binnenvestgracht , en de dood in 1945 van prof. N. J. Krom. De Koningin heeft het beschermvrouweschap van het instituut aanvaard. Bij lichtbeelden gaf prof.
Bosch een indruk van het materiaal , waarmee het instituut Kern werkt. Ter gelegenheid van dit jubileum is in het instituut een kleine tentoonstelling ingericht van de belangrijkste publicaties op het gebied van de Indische archaeologie , die in de laatste kwarteeuw verschenen zijn.






