
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Oude kunst en antiek in Delfts' Prinsenhof

Evenals verleden jaar houdt de Vereniging van handelaren in oude kunst in het Prinsenhof te Delft een z.g. beurs van oude kunst en antiek. Donderdag middag wordt zij geopend. De opzet is dezelfde als de eerste maal : elke deel nemer heeft een zaaltje of gedeelte van een zaal en heeft zijn ruimte zelf ingericht.
Een wandeling door het gebouw wordt aldus een bezoek aan welhaast alle belangrijke. antiquairs zaken van ons land.
Het aantal deelnemers is nog groter dan verleden jaar en omdat er een onderlinge wedijver is om zo goed mogelijk voor de dag te komen , herbergt het Prinsenhof thans het belangrijkste en mooiste waarover de kunsthandel thans beschikt. Voor een waarde van ongeveer twee millioen gulden is er aan kunstschatten bijeen.
Verleden jaar was veel belangstelling en is er ook goed omgezet. Beheerders van binnen- en buitenlandse musea deden aankopen. Nederland is na Londen het belangrijkste internationale centrum van de kunsthandel. De jaarlijkse Londse antiekbeurs geniet een grote faam , de Delftse begint deze internationaal ook reeds te krijgen , want alle tekenen wijzen erop , dat het bezoek van buitenlanders dit keer aanzienlijk groter zal zijn dan de eerste maal. Over de export hoort men op het ogenblik in kringen van kunsthandelaren optimistische geluiden. Deze maakt ook import mogelijk. Men weet. dat er een controle is. waardoor voorkomen wordt , dat kunstbezit onverantwoord zou worden uitgevoerd. De kunsthandel importeert trouwens vaak , om weer te exporteren. Een eerste indruk tijdens het inrichten van de zalen opgedaan , leert , dat er in de diverse «rubrieken » talrijke unieke stukken aanwezig zijn Wij komen op deze antiekbeurs nog terug.






