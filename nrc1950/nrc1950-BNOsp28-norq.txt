
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Cricket. Twee plaatselijke wedstrijden. Het programma voor morgen

Het grote eersteklasse programma van zeven ontmoetingen , bevat o.m. twee plaatselijke wedstrijden , n.l. de derby te Haarlem , waar Rood en Wit , ( thans volledig nu HFC is uitgevoetbald ) Haarlem als tegenstander ontvangt.
Voortaan zal Haarlem het zonder de all-rounder Aad. Harmsen moeten stellen , die binnenkort voorgoed naar het buitenland vertrekt , een geducht verlies voor Haarlem , hetgeen men kan afleiden uit de behaalde cijfers van deze cricketer in het seizoen 1949, toen hij 35 wickets namen 561 runs wist te scoren , cijfers die toch wel op goede all-roundcapaciteiten wijzen. De traditie wil nu eenmaal , dat Haarlem aan de Spanjaardslaan in de minderheid blijft ; aan de club van Kleefstra om deze traditie te breken ! Te Schiebroek ontvangt VOC zijn stadgenoot Sparta. De Kasteelbewoners beschikken over betere batsmen , doen VOC ken op een sterkere aanval bogen Vooral Terwiel is dit seizoen weer in bijzondere vorm en deze «evergreen» allrounder zal het Sparta geducht lastig weten te maken. Aan spanning zal het op Schiebroek zeker niet ontbreken.
De beide elftallen van HCC komen voor zware wedstrijden te staan : het «eerste» speelt nl. thuis tegen ACC ; het «tweede» trekt naar Schiedam om Hermes-DVS te bekampen. Het vorige seizoen verloor ACC met slechts 5 runs aan de Van Hogenhoucklaan , doch thans zal HCC 1 wel niet de gelukkige zijn , al geven wij een volledig HCC 1 nog altijd een kans. Vast staat reeds dat HCC 1 het zonder H. van Manen moet stellen ; een geduchte handicap.
Zal aanvoerder H. Stolk van Hermes-DVS het kunststukje uithalen daar voor de derde keer in successie een century te scoren ? Doch al mocht hij niet slagen in deze poging , dan wacht HCC 2 toch een zware taak , daar Hermes-DVS over nog tal van goede batsmen beschikt HCC 2 mist bovendien bowler F. Menschaar ,
die voor zes maanden een studiereis naar Finland onderneemt De thuisculb geven wij de beste kansen.
Kampong zal zich wel sterker tonen dan PW. te meer daar PW nog al eens met onvolledigheid te kampen heeft bij uitwedstrijden ;
Quick zal tegen VRA niet al te vroeg kunnen juichen ( in deze ontmoeting zal men van het duel : Klink-Ingelse getuige kunnen zijn ) . Aan de Zuidelijke Wandelweg te Amsterdam maakt WV een kansje tegen HBS. want ook HBS wil in de uitwedstrijden nog al eens met invallers verschijnen.




