
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Internationaal museum voor vervalsingen geopend

( Van een correspondent )

DEN HAAG -

De heer F. E.
Louwage , president van de internationale commissie voor de criminele politie , opende gistermiddag in het gebouw van de afdeling politie van het ministerie van Justitie het internationaal documentair museum inzake falsificaties. Het museum werd door mr. J. C. van der Minne , directeur-generaal van de politie , aan bovengenoemde commissie overgedragen.
In een korte rede sprak hij er zijn erkentelijkheid over uit , dat op de 18e vergadering van de commissie was besloten ,
om voor de Nederlandse politie een dergelijk museum te laten inrichten. Hij noemde de totstandkoming van dit museum een nieuwe stap naar een betere beveiliging van de gemeenschap tegen aanranding op economisch terrein. Met een zekere bewondering bekijkt men het valse bankpapier , munten en paspoorten en men kan zich niet ontdoen van een bepaalde vorm van waardering voor de grote nauwkeurigheid , waarmede de vervalsers te werk gaan. Doch een even grote bewondering koestert men jegens de politie , die met evenveel , en wellicht nog grotere nauwkeurigheid deze internationaal verbreide misdaad te lijf gaat en uitroeit.
Dit museum , dat als studiecentrum voor de recherche en voor functionnarissen van banken beschouwd kan worden , is niet toegankelijk voor het publiek. Daar geven de bankbiljetten uit alle delen der wereld een beeld van de vervalsingen welke zijn ontdekt.
Als voorbeeld , dat ook vervalste paspoorten niet aan de aandacht van de politie ontsnappen hangt ergens aan de wand in het museum een fotocopie van een diplomatiek paspoort , dat z.g. toebehoorde aan de kanselier van een gezantschap in ItaliÃ«. De drager van dit paspoort bleek later een groot internationaal misdadiger te zijn.




