
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Buitenlands weekoverzicht. Souvereiniteit

EE N KOUDE DOUCHE was de verklaring van Labourpartij over het probleem van de Europese eenheid. Duidelijk kwam hierin naar voren ( onze correspondent te Londen heeft er deze week herhaaldelijk met nadruk op gewezen ) , dat van Engeland geen andere houding te verwachten valt dan het verleden jaar in de Raad van Europa te Straatsburg heeft gedemonstreerd. Engeland remde daar zo gauwer stemmen opgingen de zeggenschap van deze parlementaire debatingclub ook maar iets uit te breiden. Ook nu wijst Engeland het federalisme in welke vorm dan ook van de hand tot grote schrik van de Franse socialisten.
Duitsland heeft deze week na een lang en verbitterd debat besloten toe te treden tot de Raad van Europa. Het zal alleen in de Aasemblée op voet van gelijkheid worden ontvangen ; in het comité van ministers is nog geen plaats , omdat Duitslands buitenlandse politiek nog in de kas van de Hoge Commissie staat.
De federalistische groep in de Raad van Europa wordt door Duitslands toetreding versterkt , zoals de Times opmerkt , die nog even de vinger legt op de grote controverse in de Raad tussen degenen die de voorkeur geven aan het op elkaar afstemmen van de nationale politiek der landen en hen , die streven naar een samensmelting der souvereiniteiten. Dit zijn beide uitersten , gegeven het feit , dat een ontbreken van elke coördinatie uit den boze is , doch het komt ons voor , dat een middenweg ( zoal niet gulden , dan toch misschien solide ) de regeerders eerder voor de geest zou zweven ,
al moet natuurlijke en principiële bereidheid aanwezig zijn het souvereinititsbeginsel op zeer bepaalde punten te laten varen. De laatste weken ,
met de heftige discussie over het plan-Schuman en de wat tamme ontvangst van het plan-Stikker , is een probleem wat naar de achtergrond geschoven , waaraan men de noodzaak van een opgeven van het souvereiniteitsbeginsel duidelijker kan demonstreren dan aan wat ook , mede omdat het in de practijk beproefd is : het militaire probleem. Het nut vaneen eenhoofdig opperbevel in oorlogstijd zal niemand meer betwisten , te minder nu men te Londen heeft gebroken met het principe van afgeronde nationale weermachten.
Is eenmaal aanvaard , dat nationale souvereiniteit ook niet alleen zaligmakend is , dan zou bij andere problemen , indien nodig , ook van deze wetenschap kunnen worden uitgegaan , zonder dat de regeringen tot de rang van provinciale staten worden teruggebracht.
Zou het veeleer niet zijn , dat het principe , der souvereiniteitsabdicatie mogelijk wordt geacht , stimulerend zal werken bij het streven naar het «go forward by uniting national policies» , dat de Engelsen in hun vaandel voeren ? Ook federalisme kent schakeringen.
VORIGE WEEK zijn acht millioen Fransen , dat is ongeveer een derde van het aantal , dat bij gewone verkiezingen stemrecht heeft , in de gelegenheid geweest de colleges te kiezen , die de fondsen van de organen voor de sociale zekerheid beheren. Ongeveer vijf en een half millioen heeft ,
zo blijkt uit de enkele dagen geleden bekend gemaakte resultaten , van dit recht gebruikgemaakt. De besturen van deze organen worden niet alleen door de werknemers gekozen. Een kwart van het aantal zetels is gereserveerd voor de werkgevers , die bijna eenstemmig op de listes d'entente patronale hebben gestemd.
Drie jaar geleden , toen de organen opgericht zijn , die in tegenstelling tot wat men in Frankrijk vrij algemeen scheen aan te nemen , geen staatsorganen zijn , verwierf de C.G.T. bij iets mind er onthoudingen ( nu 30 pct ) , ongeveer 60 pct. van het aantal stemmen , tegen de katholieke C.F.T.C.
26 en diverse kleine groepen 15 pct.
Sindsdien heeft de Force Ouvrière zich van de C.G.T. afgescheiden , die steeds openlijker in communistisch vaarwater verzeild was geraakt. Bij de jongste verkiezingen heeft dit de C.G.T. de meerderheid gekost. Met 2,4 millioen stemmen behaalde zij nu 43,5 pct. , terwijl de Force Ouvrière met 832.934 stemmen 15,2 pct. voor haar rekening nam.
Samen behaalden zij dus ongeveer het percentage van de C.G.T. van drie jaar geleden. Het succes van de Force Ouvrière is wel geringer dan de bestuurders het gewenst hebben , maar er blijkt uit de cijfers , dat de toestand zich na de afscheiding van de Force Ouvrière gestabiliseerd heelt.
De C.F.T.C. is tot 21 pct. teruggevallen , waarbij men niet uit het oog mag verliezen , dat zij in 1947 de enige serieuze tegencandidaat van de C.G.T.
was , waardoor zij de enige mogelijkheid was voor diegenen , naar wier smaak de C.G.T. al teveel op Russisch kompas voer. Bovendien is nu door een veelheid van lijsten enige versnippering opgetreden.
UIT DE STEMMENVERDELING over het land blijkt , dat de C.G.T. het sterkste vertegenwoordigd is in de landelijke en bergachtige departementen ( in Isère b.v. 57,2 pct. ) en in de voorsteden van Parijs , het bolwerk van de communisten , terwijl in die industriegebieden , die het zwaarst getroffen zijn door haar politiek van sociale onrust , zoals Nantes en Clermond-Ferrand , de aanhang van de C.G.T.
gedaald is.
De C.G.T. heeft buiten haar ( grote ) kring van getrouwen weinig succes gehad met haar hoge eisen , die , zo zij doorgevoerd zouden worden , een extra uitgave van een kleine 400 milliard frs. per jaar gevergd zouden hebben boven de 450 milliard ,
die de sociale voorzieningen in 1949 gekost hebben.
En dat nu de gehele instelling het financiële evenwicht toch al dreigt te verliezen.
Men kan zich dan ook niet voorstellen , dat de plannen van de C.G.T. , die een geheel vrije medische verzorging en verhoging van de diverse uitkeringen omvatten , verwezenlijkt zullen worden.
De kosten leggen nu al een zware last op de werkgevers en de werknemers. Voor ziekte wordt 16 pct. van het loon in de sociale kassen gestort ,
waarvan de arbeider 6 pct. betaalt , familiebijslagen kosten de werkgever 16 pct. van het loon en ongevallenverzekering 3 pct.
Dit drukt sterk op de kostprijs van de Franse producten en is mede een van de oorzaken van het verschil in loon- en prijspeil. De sociale lasten nog verhogen en daarbij nog loonsverhogingen zoals de C.G.T. eist zou meer zijn dan de meeste bedrijven kunnen dragen.




