
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Deviezen smokkelaars voor de Arnhemse rechter

( Van onze correspondent ) .


ARNHEM. 5 April.


Een deviezenzwendel van enorme omvang werd Woensdagmiddag door de economische rechter te Arnhem berecht. De wijnhandelaar H. V. en zijn vertegenwoordiger T. B. , beiden uit Nijmegen , hadden door middel van herhaalde reizen naar Zwitserland bijna  f 200. 000 het land uit gesmokkeld. In Zwitserland werd het geld tegen een veel lagere koers verkocht en daarvoor aandelen Koninklijke Olie benevens obligaties Nederlandse staatslening gekocht.
Deze effecten werden in Nederland in de vrije handel gebracht. Dankzij het koersverschil maakte V. een winst van f30.000 waarmee hij zijn wijngroothandel , die buiten zijn schuld in financiële moeilijkheden was geraakt , van de ondergang trachtte te redden. V. financierde zijn deviezensmokkel aanvankelijk met de oorlogsschadevergoeding , die hij voor de schade aan zijn zaak verkregen had. De officier van justitie , mr. Ellens , vond het een buitengewoon ernstige zaak , die met een veel hogere straf zou moeten worden berecht , ware het niet , dat V.
gehandeld heeft uitsluitend in het belang van zijn zaak. Spr. eiste tegen V. , die vijftien maal naar Zwitserland is geweest , en in totaal  f  165. 000 smokkelde , negen maanden gevangenisstraf. Tegen B. , die slechts vijfmaal en dan nog in opdracht van V. de reis heeft gemaakt ,
waarvoor , hij  f  100 per keer kreeg , en die  f  30. 000 op zijn reizen meenam , werd 4 maanden gevangenisstraf geëist.
De raadslieden wezen er op , dat het hier voornamelijk om een botsing tussen het algemeen en het privé-belang gaat.
Zij verzochten in verband met de huishoudelijke omstandigheden clementie en voorlopige invrijheidstelling. Met het laatste verzoek kon de economische rechter accoord gaan. Het vonnis werd echter conform de eis gewezen.




