
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Sarazene en Rodriguez

( Van een Amsterdamse correspondent )

Ook het Theater de la Mar biedt voor de komende maand internationale programma's aan. Gisteravond gaven de Spanjaarden Pepita Sarazene en Jose Luis Rodriguez er de eerste van een serie dansavond en.
Daarna komt het Franse-marionettentheater «Les comédiens de bois» , en tenslotte zal de Deense parodiste Claire Feldern enige voorstellingen komen geven. Bij de Spaanse dans moet als voorwaarde worden gesteld , dat hij sléchts dan bestaat wanneer de bezieling uit het gehele wezen komt. Aanleren kan men dit niet.
En van deze , bij de Spaanse dans zo noodzakelijke voorwaarde , heeft men bij deze twee solisten helaas weinig kunnen bemerken.
Het bleef te vlak , te weinig gepassioneerd en ook in technisch opzicht schoot vooral de danser te kort.
Volksdans en klassieke Spaanse dansen op muziek van Granados , de Falla , Rimsky-Korsakow en Albeniz wisselden elkaar af , maar nergens was er die heilige vonk , die in deze dans aanwezig dient te zijn. Het voetenwerk was van beide geslaagd en in de boerendans uit Aragon oogstte Pepita Sarazene verdiend succes.
Maar qua stijl en uitbeelding bleef men onder de maat. De beide solisten werden op verdienstelijke wijze aan de vleugel begeleid door Janetta Mastay , die ook enkele soli speelde. De gitarist Sabas Gomez had wegens grens moeilijkheden niet op tijd ons land kunnen bereiken.




