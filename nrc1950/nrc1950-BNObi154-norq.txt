
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Pioniers leggen een weg aan

Onder leiding van de reserve-kapitein der genie A.Veth vertoeven op het ogenblik tachtig militairen van , de pioniers opleiding kaderschool II te Soesterberg ,
waar zij worden opgeleid tot dienstplichtig onderofficier der genie , op Walcheren om een gedeelte van een ^ nieuwe weg in de buurt van Souburg , welke gemaakt wordt in het kader van de Walcherse herverkaveling , aan te leggen.
Tot de opleiding van deze militairen behoort als practische oefening de aanleg van een weg. Vroeger geschiedde dat altijd op de Veluwe , waar het object na het gereedkomen weer werd opgebroken.
Een van de officieren der P.K.S.II kwam echter op het denkbeeld te proberen mee te werken aan de totstandkoming van een weg , die naderhand niet weer wordt opgebroken ,
doch nuttige diensten kan bewijzen.
Overleg met de Ned.Heidemaatschappij leidde er toe , dat toestemming werd gegeven om een gedeelte van een nieuwe tertiaire weg langs de begraafplaats te Souburg door de leerlingen van de kaderschool te laten maken.
Met groot enthousiasme zijn de jongens , die nacht logies vonden in het voormalige militaire hospitaal te Middelburg , aan deze taak begonnen en deze ijver leidde tot opmerkelijke resultaten : reeds na 3V4 dag werken was 225m weg goeddeels gereed.
Hoewel het aanvankelijk het plan was slechts enige dagen op Walcheren te blijven , werd. toen besloten door te werken totdat het grootste gedeelte van de weg klaar zou zijn. De militairen en hun leiding , die Donderdag naar Soesterberg terugkeren , smaken de voldoening daarin inderdaad geslaagd te zijn. Dwars door het bouwland ligt thans een weg , die alleen nog maar afwerking behoeft om in gebruik genomen te kunnen worden.




