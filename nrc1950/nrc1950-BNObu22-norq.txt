
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Bijzetting van de urn uit Indonesië

De urn met aarde van 22 Indonesische erevelden , waar onze gesneuvelde militairen en slachtoffers van het verzet in de Japanse bezettingstijd begraven liggen ,
zal op 29 April plechtig worden bijgezet in het Nationale Monument op het Midden-Damterrein te Amsterdam.
In de morgen wordt de urn overgebracht naar de Nieuwe Kerk te Amsterdam , waarin 's middags te 14. 30 uur een herdenkingsbijeenkomst wordt gehouden.
De minister zonder portefeuille de heer L Götzen , zal in de Nieuwe Kerk een rede uitspreken.
De Koningin en de Prins hebben het voornemen te kennen gegeven de plechtigheid bij te wonen.
Na de herdenking in de kerk zal de urn worden overgebracht naar het Midden-Damterrein ter bijzetting bij de urnen met aarde van onze elf provinciën.
Minister Götzen en de burgemeester van Amsterdam zullen daar het woord voeren.




