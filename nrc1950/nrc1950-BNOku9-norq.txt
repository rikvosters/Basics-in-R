
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : L'éducation manquée van Chabrier

( Van onze Amsterdamse muziekmedewerkster )

Toen de Nederlandse Opera L' heure espagnole van Ravel gaf , in combinatie met een ballet op de Valses nobles et sentimentales ( van dezelfde componist ) , was daarmee de avond niet geheel gevuld. Een korte opéra comique ,
L'Éducation Manquée van Chabrier , is daar nu tussenin gevoegd.
Het libretto is een naïef grapje over een jeugdig echtpaar dat , als de huwelijksavond valt , niet goed weet hoe het doen moet. De brave leraar Pausanias , wiens opvoeding van de jonge graaf niet volledig is geweest , zorgt met een dikke buik en een paraplu en een snelle opsomming van al hetgeen hij onderwezen heeft , voor Rossini-achtige komiekigheid.
Theo Baylé speelt en zingt hem heel appetijtelijk.
Louise de Vries en Greet Koeman vormen het paar. In het begin , als er meer gesproken dan gezongen wordt , wil het spel van Greet Koeman niet erg lukken : een travesti biedt bovendien natuurlijk speciale moeilijkheden. Maar vanaf dat zij zingt «Cane suffit pas ,
Pausanias » , als antwoord op de hele reeds van vakken , gaat alles veel beter. In de snelle gedeelten is Chabrier het meest geslaagd. Wanneer het orkest , geleid door Charles Bruck , zal leren die luchtige passages precies en daarenboven met esprit te spelen , dan zullen velen zich met dit operatje kunnen amuseren. Zeer charmant is een walsje dat de eerste toenadering van het jonge paar verklankt. Louise de Vries , wat popachtig , wat sip zou ik haast zeggen , in haar stereotiepe optrekken en laten vallen der wenkbrauwen ,
heeft de zaal , zeker ook tengevolge van haar uitstekend Franse uitspraak , toch al gauw op haar hand , en er wordt grif om haar ietwat équivoque naïveteiten gelachen. Als tenslotte de zoentjes een , twee , drie , vier op elkaar volgen , zijn spelers en toeschouwers in het best humeur.
Er moet wel nog gewerkt worden , deze eerste uitvoering was niet perfect. Laten wij aannemen dat men al doende leren zal.




