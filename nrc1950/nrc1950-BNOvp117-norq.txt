
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : John Buil kan niet in huwelijkstrouw geloven

( Van onze correspondent. )

LONDEN , 12 Juni. -

In de eerste dagen van deze week , misschien vandaag nog , zal de Britse regering een witboek publiceren over de notawisseling met Parijs betreffende het plan-Schuman. Het wordt verwacht , dat premier Attlee dit witboek Woensdag met een verklaring in het parlement , dat morgen van zijn Pinkster vacantie terugkeert , nader zal toelichten.
Intussen blijft de discussie in de pers over deze zaak voortgang vinden.
Bezien tegen de achtergrond van de eerste commentaar van ongeveer een maand geleden heeft zij een merkwaardige en in zeker opzicht bijna vermakelijke draai genomen. Het gebeurt niet vaak , dat men een blad als The Economist op onlogische redenering kan betrappen , maar men zit thans zo met dit geval in de knoop , dat ook dit brillante blad er zich niet meer uit weet te draaien zonder zijn toevlucht te nemen tot betogen , die - de dames onder mijn lezerspubliek mogen het mij vergeven - bijna vrouwelijk aandoen in hun geprikkelde onredelijkheid.


Het plan-Schuman in dé Engelse pers

De moeilijkheid is natuurlijk , dat men begonnen is met het Franse plan hartelijk welkom te heten. De reactie van de Britse regering mocht aanvankelijk vrij goed zijn , maar de meeste bladen , en vooral de progressieve organen zoals Economist en Observer , die al jaren lang voor het ideaal van Europese integratie hebben gepleit ,
maakten dat ruimschoots goed door er bij de regering op aan te dringen , dat zij deze historische kans niet voorbij mocht laten gaan. Zodra Marianne echter van John Buil vroeg , dat deze zijn principieel en nog wat aarzelend jawoord nu maar even op papier zou zetten , werd het heel anders.
Ook al was het van het eerste ogenblik af dan volkomen duidelijk , dat de kern van het plan lag in de oprichting van een supra-nationaal orgaan , zijn voorstanders in dit land hadden dat aanvankelijk toch blijkbaar niet voldoende beseft , althans zij begonnen nu kapsies te maken. Van een formeel jawoord , voordat de huwelijkse voorwaarden tot in het laatste detail waren uitgewerkt , kon volgens hen geen sprake zijn. Zo hielden zij op als de makelaars voor het Anglo-continentale huwelijk te fungeren , en kwamen zij in plaats daarvan broederlijk achter de regering op de stilstaande «familietandem te zitten.
Ja , broederlijk en toch kwaad op die regering , zo blijft de Economist geërgerd pruttelen. In zijn artikel van Zaterdag begint ditmaal met de verklaring , dat de regering er volkomen juist aan heeft gedaan het Franse verzoek om een geschreven jawoord af te wijzen en heeft bovendien een aantal harde woorden te zeggen over de »onwaardige tactiek « , waarmede Marianne haar minnaar met dit verzoek op het lijf is gevallen. Maar tegelijkertijd beschuldigt het de eigen regering van »bedroevend diplomatiek gepruts , zoals de wereld nog zelden heeft gezien , hetwelk tot gevolg heeft gehad , dat Engelands oprechte wil tot Europese samenwerking thans universeel gewantrouwd wordt«.
Volgens de Economist had dat best vermeden kunnen worden , want het behoorde allerminst moeilijk te zijn geweest , zo gaat het blad door , een formule te vinden ,
die de kloof tussen Londen en Parijs zou hebben overbrugd.
Het schijnt een vreemde conclusie ; bedenk maar eens een formule , waarin je tegelijkertijd verklaard wèl en niet te willen trouwen. Toch is het dat , wat de Economist verlangt. Het blad wil kennelijk van twee walletjes eten. Enerzijds moet de regering de sprong in het huwelijksbootje weigeren , anderzijds mag zij niet de verdenking op zich laden , dat zij een huwelijk niet aandurft. Haar bereidheid een deel van haar nationale souvereiniteit op te offeren , zo schrijft het blad terecht ,
is thans op de proef gesteld , en onze regering heeft die proef niet doorstaan. Accoord van Putten - maar wie het Britse neenwoord volkomen onderschrijft , zoals de Economist dat doet , kan dan toch moeilijk in één en dezelfde adem de zeggers van dat neenwoord er hard over vallen ,
dat de Westeuropese bruid en de Amerikaanse erfoom daar hun consequenties uit trekken.


Intellectuele bokkesprongen

Dat de Britten lelijk met de zaak in hun maag zitten , blijkt ook uit de vreemde intellectuele bokkesprongen ,
waarmede andere bladen het voor zichzelf trachten goed te praten. De Obser-ver en Sunday Times nemen daar bij alle twee hun toevlucht tot precies dezelfde redenering. Zij hebben nu ontdekt , dat het plan onmogelijk kan slagen en dat het supra-nationale orgaan niet anders dan een wassen neus zou blijken , en waarom zou het dat doen ?
Omdat de regeringen , die zich thans formeel accoord verklaard hebben te trachten zulk een orgaan bij verdrag in het leven te roepen , zullen weigeren zijn beslissingen uit te voeren , elke keer , dat dit tegen de onmiddellijke nationale belangen in gaat.
Mooier illustratie van het spreekwoord »zoals de waard is vertrouwd hij zijn gasten« laat zich niet denken. Omdat de Britten weigeren - terecht of ten onrechte ,
wat een heel andere kwestie is , die in dit artikel buiten beschouwing moet blijven - de nationale belangen ondergeschikt te maken aan het grote belang van de Europese gemeenschap als één geheel ,
gaan zij ervan uit , dat ieder ander , waar hij zich thans ook toe mocht verplichten , als puntje bij paaltje komt ook zo zou handelen , en daarmede hebben zij dan voor zich zelf het bewijs geleverd , dat het plan onuitvoerbaar is , en dat zij dus groot gelijk hebben er niet aan mee te doen.
Waarschijnlijk geloven zij dat oprecht.
Want het is nooit duidelijker gebleken dan in de discussie over het plan-Schuman , dat aanvaarding van beslissingen ,
genomen door een supra-nationaal orgaan , dat prevaleert boven de wil van het souvereine nationale parlement , voor dit volk in de letterlijke zin des woords ondenkbaar blijft Zo komt men steeds weer terug tot de vergelijking met het huwelijk , die ik in deze correspondentie zo vaak gebezigd heb. John Buil heeft zich in dit gevel de verstokte vrijgezel betoond , die een afschuw heeft van de banden , die het huwelijk meebrengt , dat hij bij elke bruiloft somber het hoofd schudt , absoluut overtuigd dat geen van beide partners bestand zal blijken tegen de verleiding tot ontrouw , en daarom evenzeer overtuigd van de superieure levenswijsheid , die hij zelf aan de dag legt door van huwelijksbanden niets te willen weten.




