
SOURCE :


SECTION :


LENGTH :


BYLINE :


DATELINE : 22 mei 1950

BODY :


HEADLINE : De Duitse reacties op het voorstel van Schuman. Noodzakelijkheid onderstreept

( Van onze correspondent ) .


ANTWERPEN , Mei. -

Men heeft reeds diverse reacties van Duitse zijde op het voorstel van minister-president Schuman vernomen. Minister Erhard heeft tijdens zijn bezoek aan Nederland verzekerd , dat het ernstig zou worden onderzocht. Bondskanselier Adenauer heeft aan een medewerker van Le Soir verklaard , dat hij bij de uitvoering van het project van Schuman geduld en voorzichtigheid geboden acht. Maanden en wellicht jaren zullen er nodig zijn om dit project te realiseren , maar de bedenkingen van psychologische en economische aard zullen ten slotte moeten wijken voor de noodzakelijkheid het doel te bereiken.
De Duitse onderhandelaars zullen zich niet door bezwaren van technische aard laten weerhouden om bij te dragen tot de constructie van Europa op de door Schuman voorgestelde basis. Adenauer bleek niet te geloven aan een boven de beide landen tronend dirigisme en evenmin aan het gevaar van een Frans-Duits condominium , . Hij acht het echter ook overbodig voor Duitsland aan te dringen op «Gleichberechtigung ». Deze vloeit immers vanzelf voort uit de verklaringen van Schuman en het is dus geenszins noodzakelijk hier een speciale eis van te maken. Adenauer meent trouwens , dat een Frans-Duitse pool der basis-industrieën geenszins nadelig zal zijn voor de vrije ontplooiing der nationale industrieën.
In Duitsland zouden noch de reorganisatie der structuur , noch de sociale hervormingen de invloed van de samenwerking ondergaan. Anderzijds zou het morele effect van de samenwerking enorm zijn.
Op de vraag of terstond andere landen in de nieuwe combinatie dienden te worden opgenomen heeft Adenauer te kennen gegeven , dat het hem raadzaam lijkt in etappes te handelen. De Frans-Duitse betrekkingen zijn het voornaamste probleem van Europa. Indien dit probleem door het plan van Schuman wordt opgelost zullen natuurlijk geen bezwaren tegen de uitbreiding der samenwerking bestaan. Het zou verkeerd zijn te beginnen met « al te universele ambities ».
Elders heeft Adenauer overigens reeds verklaard , dat volgens zijn mening Engeland zich op den duur niet buiten de combinatie zou kunnen houden Men kent de bezwaarden welk van Engelse zijde tegen het plan worden geopperd. . Aan de overzijde van het Kanaal vreest men , dat op een economische samenwerking van Frankrijk en Duitsland , een politieke toenadering tussen beide landen zou volgen. Bovendien acht men de gecombineerde staalproductie der beide landen gevaarlijk voor die der Britse staal bedrijven , welke thans 17. 400. 000 ton produceren en hun exportpositie alom trachten te consolideren. De correspondent van La Libre Belgique te Berlijn meent zeer terecht , dat men van Franse zijde alsnog alles heeft vermeden ,
wat de Britse bondgenoot onaangenaam zou kunnen zijn. Frankrijk is zeker bereid ook Engeland toe te laten tot de nieuwe combinatie , maar deze moet ook tot stand komen , indien Londen een afwijzende houding aan de dag legt. Dit zou dan een volkomen wijziging van de Franse houding tav. Engeland betekenen. Men heeft Frankrijk al te vaak verweten , schrijft deze correspondent nog , de hinderpaal te zijn op de weg naar een overeenkomst met Duitsland. Frankrijk zal niet kunnen dulden , dat zij , die jarenlang met dit verwijt voor de dag zijn gekomen , thans stokken in de wielen gaan steken.
Op het ogenblik , waarop het voorstel van Schuman bekend werd gemaakt , waren de Duitse staalindustriëlen juist te Dusseldorp bijeen.
Vice-kanselier Blücher heeft hier toen gerept van het «goede » voorstel der Fransen. Hij hield echter een slag om de arm : zo lang men niet alle bijzonderheden van het project kende ,
kon Duitsland zijn definitieve houding nog niet bepalen.
Fugmann , de voorzitter van het Wirtschafsverband der deutschen Eisenindustrie , heeft op deze bijeenkomst verklaard , dat de Duitse industrie zich , gezien de omvangrijke modernisaties en uitbreidingen , welke in alle landen ter wereld vallen waar te nemen , in een zeer moeilijke positie bevindt en in de concurrentiestrijd het onderspit moet delven. Zoals vele anderen dit in de laatste maanden reeds voor hem hadden gedaan , drong ook deze industrieel aan op opheffing van de voor Duitsland vastgestelde productiegrens van 11 , 1 millioen ton staal per jaar.
Duitsland , zeide Fugmann nog , verlangt geenszins een ongebreidelde productie : financieel zou zulks trouwens onmogelijk zijn. Hij wees er echter op , dat de Duitse hoogovens thans 76 pet.
van hun normale capaciteit hebben bereikt.
Indien zij op volle kracht konden werken , zou zulks een aanzienlijke verlaging hunner onkosten betekenen. Wil men de positie der bedrijven verbeuren ,
dan is het voorts ook noodzakelijk hen aan intenseringscredieten te helpen.
Hiervoor zouden volgens een raming van verleden jaar , 200 millioen D Mark nodig zijn. Er zijn tot nu toe 35 millioen besteed en verdere 50 millioen toegezegd.
De Duitse industrie betreurt , dat over haar plannen inzake investeringen nog te Parijs moet worden beslist , nadat deze plannen reeds met het oog op de militaire veiligheid door de bevoegde instanties van het Roergebied zijn onderzocht.





