
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : In memoriam prof. mr. B. M. Telders

HET was niets bijzonders , toen medio Januari 1944 twee leden van de beruchte Grüne Polizei bij ons , gevangenen ,
werkzaam op de Haftlingsgeld- und Wertsachenverwaltung van het Konzentrationslager Herzogenbusch , zoals de officiële naam van het beruchte kamp in Vught luidde , binnentraden ,
om een nieuw slachtoffer van de Gestapo af te leveren , wiens geld en kostbaarheden gevoegd moesten worden bij de  f  150. 000 en de 2000 zakjes met horloges ,
vulpenhouders , gouden ringen en manchetknopen en verdere preciosa , die hier bewaard werden en eigendom waren van de in het kamp vertoevende gevangenen.
Wat wel iets bijzonders was ? Eén van de gevangenen , prof. mr. R. P. Cleveringa , die sinds begin Januari 1944 op deze afdeling werkzaam was , herkende de nieuw aangekomene en met vreugde sprak hij de naam uit van zijn Leidse vriend en collega , prof. mr.
Benjamin Marius Telders , die hij sinds eind Juni 1941 niet meer had ontmoet en die , na op 18 Dec. 1940 door de Duitsers in hechtenis te zijn genomen en vele maanden opgesloten te zijn geweest in het zgn. Oranje Hotel te Scheveningen ,
was overgebracht naar het concentratiekamp Buchenwald bij Weimar.
Dankzij de interventie van het Zweedse gezantschap in Duitsland werd Telders enkele dagen voor Kerstmis 1943 op transport gesteld naar Nederland. Na een drieweekse reis , gedurende welke hij op elf verschillende bedden geslapen had , kwam hij hoewel met enkele wonden aan zijn benen , in redelijke gezondheid , doch aanmerkelijk magerder geworden , in het concentratiekamp te Vught aan , dat door Himmler , bij zijn bezoek aldaar , het gezondste van Europa werd genoemd.


( deel mist )

Vught ) over Octrooirecht en de volgende maal over Na-oorlogse problemen.
Enkele van zijn uitspraken waren : Geleide economie is niet te vermijden , maar op de duur zal de vrije concurrentie beslist te verkiezen zijn.
De sociale problemen zullen voor een belangrijk deel de na-oorlogse economie beheersen.
De Staat zal regelend moeten optreden , maar zal zich er voor moeten wachten te diep in de structuur van het gemeenschapsleven in te grijpen.
De kinderbijslag is beslist fout. Wil men gezinnen bevoordelen , dan moet men dat doen door de belasting te verminderen.
De radio zal na de oorlog moeten worden gereorganiseerd. Eén omroep , die bepaalde uitzendingen b.v. aan protestantse , rooms-katholieke en z. commissies delegeert.
Op de « Rekenkamer » was het ook , dat hij voor enkele belangstellenden eenmaal per week een uur college gaf over philosophie.
Een dictaat daarvan , wellicht het laatste dat ooit over hetgeen hij sprak werd gemaakt , is gelukkig bewaard gebleven.
Intensief leefde Telders mee met de oorlogsgebeurtenissen. Alle kranten , die hij , of zijn vrienden voor hem , konden bemachtigen , spelde hij. Hij las het Algemeen Handelsblad , de Telegraaf , de Nieuwe Rotterdamsche Courant , waarvan vooral de artikelen van de goed ingelichte Berlijnse correspondent , die zo uitnemend de kunst verstond zijn nauwkeurig lezende lezers tussen de regels door veel wetenswaardigs te vertellen , hem interesseerden ; verder Die Deutsche Zeitung in den Niederlanden ,
waarvan Telders gewaagde , dat het de slechtst denkbare krant was , en Die Deutsche Algemeine Zeitung , die hij , in vergelijking met de andere , hem bekende , Duitse persorganen , het meest apprecieerde.
Op de frontkaarten werden de door de Duitse kranten en radio genoemde plaatsen onderstreept. Telders wachtte er zich intussen wel voor om ook de door de geallieerde mogendheden bekendgemaakte steden en dorpen op dezelfde wijze kenbaar te maken , omdat bij een mogelijke ontdekking van zo'n «bijgewerkte»
kaart deze laatste methode wel eens extra moeilijkheden zou kunnen veroorzaken.
Vooral ook hadden de berichten van en over de Nederlandse regering te Londen zijn belangstelling. Zelf kon hij niet aan een radio-toestel luisteren ,
maar hij had enkele zeer objectieve luisteraars «in zijn dienst » , die hem , zo mogelijk , woordelijk de berichten deden toekomen en die in hun mondelinge verslagen nimmer de wens de vader van hun gedachten lieten zijn.
Telders , die een groot kunstkenner was , had in Vught geregeld contact met de beeldhouwer Frits van Hall , de dichter Eduard Hoornik en de prozaïst Nico Rost. Vooral met de beide laatstgenoemden ,
die ook in barak 17 sliepen , in de onmiddellijke nabijheid van zijn bed , werden de gesprekken tot laat in de avond voortgezet.
Zijn belangstelling ging werkelijk naar alles uit. Hij las met schijnbaar gelijke belangstelling Boccaccio's Decamarone als een brochure over het conflict in de Gereformeerde Kerken. Goethe's Faust en Iphigenie auf Tauris werden opnieuw verslonden.
TOEN DE DUITSERS op een gegeven dag tot het inzicht kwamen , dat de « Rekenkamer » geen productieve arbeid leverde ( als zodanig werden alleen radiobuizen en condensatoren beschouwd ) ,
werd dit commando plotseling opgeheven en ging Telders over naar het «Ablade-kommando » , het zwaarste , dat op dat ogenblik bestond.
Gevangenen hadden een spoorlijn aangelegd van het kamp in Vught naar het emplacement van het gelijknamige station.
Deze lijn achtten de Duitsers noodzakelijk , omdat een groot aantal gevangenen in het kamp was belast met het demonteren van in Nederland neergeschoten geallieerde en Duitse vliegtuigen en deze machines soms met dertig spoorwagons tegelijk werden aangevoerd.
De taak van het «Ablade-kommando» bestond nu hierin , de wrakstukken van de spoorwagons af te laden , een zeer zwaar en bovendien uitermate smerig werk , omdat de boel gewoonlijk onder vuil , vet en smeerolie zat. De hiermee belaste gevangenen kwamen dan ook iedere avond als negers in het kamp terug , dodelijk vermoeid van het dikwijls ver boven hun krachten gaande werk.
Hoewel Telders altijd zeer opgewekt was , viel dit werk hem moeilijk en het was niet gemakkelijk hem moed in te spreken. Maar alle krachten in het kamp waren aan de gang om hem een betere werkkring te bezorgen en reeds na veertien dagen gelukte dit , ondanks te tegenwerking van zijn Duitse «Vorarbeiter » ;
dankzij vooral de gevangenen , die op de «Arbeitseinsatz » , de afdeling van de administratie der werkverdeling , hun taak te verrichten hadden. Telders kwam , zij het in een ietwat ongunstiger positie , bij Philips terug. Enige weken later onderging zijn toestand wederom een verbetering , toen hij de plaats kon innemen van Cleveringa , die op 22 Juli 1944 uit Vught werd ontslagen.
De leider van de «Haftlingsgeld- und Wertsachenverwaltung» , een ridder van de Oostenrijkse adel , wiens werkelijke prestaties het best getypeerd kunnen worden door de mededeling , dat zijn grootvader generaal , zijn vader majoor en hijzelf «Unterscharführer» ( sergeant ) was.
vond het wel aardig tegen zijn collega's te kunnen zeggen , dat hij een «Universitatsprofessor» als zijn ondergeschikte had.
Hij koesterde dan ook niet het minste bezwaar , dat Cleveringa's ledige armstoel ( heus er stonden op dat bureau twee leunstoelen ) werd ingenomen door Telders , die haar geheel vulde.
Inderdaad vulde : Want hij was , dankzij de grote pakketten , die hij ontving , en de eieren , die hem elke week langs clandestiene weg bereikten , niet alleen genezen van zijn wonden , maar ook aanzienlijk in omvang toegenomen Wat kon Telders heerlijk smullen.
En beroemde hij zich er niet eens op , dat hij , volgens Werumeus Buning , in zijn dame van de huishouding de beste kokkin van de Lage Landen aan de zee had gevonden ?
Wat zijn kleding betreft was Telders niet veeleisend. Het hinderde hem niet , dat er kraak noch smaak aan de zebra gevangenenkleding zat. Hij liep op klompen , maar had voor de Zondag een paar bruine sandalen. Hierop maakte hij die dagen zijn lange tochten door het kamp , uur na uur in levendig gesprek gewikkeld met één of meer van zijn vrienden.
Ook 's avonds wandelde hij met hen , na eerst op een hekje zittend het laatste nieuws te hebben gelezen. Dan besprak hij de vraagstukken van de dag en de moeilijkheden van de na-oorlogse jaren. Hoe verlangde hij ernaar een werkzaam aandeel te kunnen nemen aan de opbouw van Nederland en desgevraagd de regering te dienen met zijn weloverwogen adviezen. Grote achting had Telders voor mannen met een gevestigde levensovertuiging , die niet als stuifzand met alle winden mee waaiden , doch die , desnoods eenzaam ,
rustig bleven te midden van de grootste stormen. Was het ook daarom misschien , dat hij met achting sprak over het Calvinisme en met verscheidene geestelijke zonen van de man van Genève goede vrienden was ? Hij , de Hegeliaan , gaf aan zijn naast hem in bed liggende Gereformeerde vriend des avonds meermalen uiting aan de volkomen rust , die hij , in de philosophische richting , welke hij aanhing , had gevonden.
Daar , op bed , vertelde hij ook van zijn reizen naar Amerika , van zijn terugtocht over de Oceaan per Zeppelin ; van zijn Balkantocht ; van zijn vacantietrip van twee maanden naar Moskou , waardoor hij bijna zijn professoraat niet gekregen had ,
omdat vermoed werd , dat hij communistisch georiënteerd was ( ! ) ; verhaalde hij van zijn werk in de Rijnvaart-commissie ;
van zijn arbeid in tal van processen , o.a.
van het beroemde Maaswater-proces , waarin hij de pleitbezorger der Nederlandse Regering was en dat hem in nauwe aanraking bracht met minister Van Kleffens en dr. ir. J. A. Ringers , welke laatste hij te Vught weer ontmoette als medegevangene.
TELDERS was hard voor zichzelf. Zelden emotioneel. Wanneer hij het was ? Als hij in het kamp een brief van zijn ouders kreeg. Wanneer zijn oude vader hem schreef over het verlangen van zijn moeder en hemzelf naar de zoon , die reeds zo vele jaren niet thuis was geweest. Dan kon men het Ben aanzien , hoe lief hij zijn ouders had en hoe er ook bij hem een groot verlangen leefde hen weer te zien.
In het kamp had Telders veler sympathie en hij leefde van zijn kant mee met de zorgen van zijn bekenden. In de laatste dagen van zijn verblijf in Vught kon , mede door zijn advies , worden gezorgd , dat , indien de toen verwachte spoedige bevrijding door de geallieerden een feit zou worden , de gelden der gevangenen , die voor het grootste gedeelte bij een bankinstelling te 's-Hertogenbosch waren ondergebracht , direct zouden kunnen worden uitbetaald. Hij waarschuwde zijn medegevangenen op de «Geldverwaltung» ervoor , dat het zaak was , deze gelden zo spoedig mogelijk op te nemen en ze in de brandkast van het kamp te deponeren. De bank zou , zo meende hij , terecht de afgifte van deze gelden aan de , dan bevrijde ,
gevangenen der «Geldverwaltung » kunnen weigeren , omdat deze niet gemachtigd waren de gelden , zonder volmacht van de desbetreffende Duitse instantie , die ze daar had gedeponeerd , op te nemen. De leider van de «Geldverwaltung» kon zij het natuurlijk op geheel andere gronden , er van overtuigd worden , dat het beter was de onmiddellijke beschikking over de gelden te hebben en hij ging ze dan ook op 2 September halen.
Helaas werd de stellige verwachting op een spoedige bevrijding de bodem ingeslagen , toen de gevangenen van Vught op 5 September naar Duitsland werden overgebracht en ook Telders , nu voor altijd , Nederland dat hem zo dierbaar was , moest verlaten.
Telders is gestorven.
Maar de gedachte aan hem leeft voort bij allen , die hem gekend hebben , niet het minst bij de velen , die hem in de concentratiekampen ontmoetten en voor wie hij een hartelijk , meelevend en altijd tot helpen bereid vriend was.




