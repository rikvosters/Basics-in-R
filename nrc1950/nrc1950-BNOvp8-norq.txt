
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : De overgang van militairen van het K. N. I. L naar de K. L.


Overwegingen van practische aard

( Van onze correspondent )

DEN HAAG , 1 April -

De staatssecretaris van oorlog mr. W.H. Fockema Andreae heeft de richtlijnen bekend gemaakt voor de overgang van Europese militairen van het K.N.I.L. naar de Koninklijke Landmacht en de Luchtstrijdkrachten. In een toelichting voor de pers wees mr. Fockema Andreae er op , dat het resultaat van de besprekingen over dit moeilijke probleem in grote trekken de instemming heeft van de belangenverenigingen van het K. N. I. L. en de K. L. Voorts zei de staatssecretaris , dat door de overneming van de militairen van het K. N. I. L. in het nijpende gebrek aan beroepspersoneel bij de K. L. voorzien kan worden. De richtlijnen zijn derhalve niet gebaseerd op sentimenten ,
doch zuiver en alleen op overwegingen van practische aard. Op de R. T. C. had men besloten om het K. N. I. L. na een reorganisatie periode te liquideren. Toen men zich verdiepte in de reële mogelijkheden van overgang naar de K. L. bleek reeds spoedig , dat men tal van obstakels zou moeten overwinnen.
Aangezien de diensttijd bij het K.N.I.L. korter was , vond de rangsverhoging eerder plaats , waardoor bij de inschakeling van de militairen van het K. N. I. L. in de K.L. ( waar het ancienniteitsbeginsel geldt ) een disharmonie in de rangen zou ontstaan.
In de richtlijnen heeft men deze oplossing voor het probleem van de rangen gesteld : Officieren gaan met behoud van de bij het K.N.I.L. geldende rangsvolgorde over in de rangen en de anciënniteit van rang van hun jaargenoten van de K.L. , met wie zij gelijktijdig het eindexamen van de K. M. A. of de hoofdcursus hebben afgelegd. De overgang zal dus gepaard kunnen gaan met verlaging of verhoging in rang. Verhoging zal evenwel uitsluitend plaats hebben , indien geschiktheid voor die hogere rang aanwezig is. Het gevolg hiervan zal zijn , dat een groot aantal kapiteins van het K.N.I.L. bevorderd zal worden tot de rang van majoor , dat de majoors van het K.N.I.L. hun rang behouden en dat een klein aantal luitenants-kolonel teruggezet zal worden in de rang van majoor.
De rang van onderluitenant is onbekend bij de K.L. Onderluitenants gaan voorzover dit althans in de vredesorganisaties maar enigszins toelaatbaar is  in hun rang en onderlinge ancienniteitsvolgorde over. Van Nederlandse zijde zal men echter nagaan ,
of deze onderluitenants de rang werkelijk gekregen hebben op grond van de oorspronkelijk door het K.N.I.L.
gestelde eisen voor wat betreft rang , diensttijd en geschiktheid. Bovendien zijn er bij de onderluitenants heel jonge krachten , die zeer capabel zijn , doch wellicht tè capabel om bij de K.L. in deze nieuwe rang geplaatst te worden.
De bezoldiging van deze onderluitenants zal geregeld worden volgens een nog te ontwerpen schaal , waarbij men rekening zal houden met de uitzonderlijke positie , welke de onderluitenants in het korps onderofficieren innemen , alsmede met het feit , dat zij luitenantsfuncties zullen vervullen. De meeste discussies zijn gevoerd over de overgang van de onderofficieren van het K.N.I.L. omdat zij de grootste groep vormen in het K.N.I.L. en hun verschillen in rang en anciënniteit met de onderofficieren van de K.L. psychologisch van zeer groot belang is. Deze onderofficieren ( beneden de rang van onderluitenant dus ) ,
gaan over in de rang en de anciënniteit volgende uit een fictieve anciënniteit als onderofficier. Deze fictieve anciënniteit wordt bepaald door van 40 jaren de tijd af te trekken , welke nog moet verlopen om de leeftijd van 53 jaren te bereiken. Indien deze fictieve anciënniteit voor adjudanten-onderofficier 26 jaar of meer en voor sergeanten-majoor 16 jaren of meer bedraagt , zal de overgang met behoud van rang plaatsvinden. Indien deze fictieve ancienniteit minder bedraagt ,
zal de overgang gepaard gaan met verlaging in rang.


Het practische gevolg van deze regeling zal zijn , dat verscheidene adjudanten-onderofficier zullen achteruitgaan in rang. De sergeanten-majoor zullen vrijwel allen in hun rang gehandhaafd blijven.
De sergeanten van het K.N.I.L. zullen worden ingeschat volgens hun diensttijd als onderofficier. Maatstaf voor bevordering tot sergeant 1e klasse is een werkelijke diensttijd van 5 jaren als sergeant. Indien deze wijze van inschatting tot onbillijkheden en verstoring van de juiste onderlinge verhoudingen zou leiden , kan voor de sergeant en van het K.N.I.L. en van de K.L. de mogelijkheid worden geopend , om ter bepaling van hun ouderdom in rang een nader te bepalen diensttijd als beroepsmilitair mee te tellen. Een en ander geldt niet voor bepaalde diensten , waar andere aantallen jaren voor promotie zijn vastgesteld en tevens bijzondere eisen voor vakbekwaamheid gelden Wat de beroepskorporaals betreft en de militairen beneden deze rang , van hen zal slechts een beperkt aantal naar de K.L.
kunnen overgaan. Met de belangen van deze categorie zal zoveel mogelijk rekening worden gehouden door inschakeling als reserve-vrijwilliger , chauffeur , ordonnans ,
kok , enz. Een aantal van hen zal in de gelegenheid worden gesteld over te gaan naar de L.S.K.
De maximale aantallen K.N.I.L.-militairen , op wie deze overgangsbepalingen betrekking hebben , bedragen : 700 officieren , 300 onderluitenants , 550 adjudanten-onderofficier ,
1650 sergeants-majoor , 2700 sergeants en 2000 korporaals en soldaten.


Algemene regelen

De overgang van de militairen van het K.N.I.L. geschiedt zoveel mogelijk bij het wapen of het dienstvak , waartoe zij behoren of waarvoor zij zijn opgeleid. Bij eervol ontslag kunnen zij verlangen , dat zij als minimum de aanspraken op pensioen behouden , berekend op de dag van dienstbeëindiging bij het K.N.I.L.
K.N.I.L.-militairen , die op het tijdstip van de beëindiging van het K.N.I.L.-verband een voor pensioen geldende diensttijd in rekening kunnen brengen van 25 jaren en 7 maanden of meer voor de officieren en onderofficieren en 23 jaren voor militairen beneden de rang van onderofficier ,
komen voor overgang naar de K.L. niet in aanmerking , evenmin als zij , die de leeftijd van 53 jaar hebben overschreden.
In verband met de inschatting volgens hun diensttijd als onderofficier , vervalt voor sergeants de leeftijdsgrens van 53 jaar en wordt ten aanzien van hun ontslag de vigerende regeling van de K.L.
toegepast.
Indien militairen van het K.N.I.L. in rang verlaagd zullen worden , zullen zij in die lagere rang gedurende 60 maanden in het genot worden gesteld van een maandelijkse toelage ten bedrage van het verschil tussen de K.L.-bezoldiging , waarop zij volgens de beklede rang recht hebben en de K.L.-bezoldiging  welke zou zijn genoten , indien geen rangsverlaging zou hebben plaatsgehad. Een alternatief voor hen is de uitkering-ineens tot een gelijk bedrag.
De K.N.I.L.-militairen , die in rang dienen te worden verlaagd , zullen in elk geval worden ingepast in de naast lagere effectieve rang.
Indien militairen van het K.N.I.L. , die zijn bevorderd wegens bijzondere prestaties , in rang zouden worden verlaagd , zal ten aanzien van rangsbehoud het advies van een speciale commissie worden ingewonnen.




