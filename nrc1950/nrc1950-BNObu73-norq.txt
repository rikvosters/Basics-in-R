
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Engeland vervangt militaire commissie te Wenen

Engeland zal zijn militaire hoge commissie in Oostenrijk met ingang van 1 Augustus vervangen door een burgerlijke autoriteit , zo is officieel te Londen bekendgemaakt. Men verwacht , dat Frankrijk en de Ver. Staten een dergelijke stap zullen doen. De maatregel maakt deel uit van het streven der drie Westelijke geallieerden om de bezettingskosten van Oostenrijk te drukken met het oog op de impasse bij de besprekingen over het vredesverdrag.
Hoewel de sterkte van de Britse bezettingsmacht in Oostenrijk gelijk zal blijven , zal de administratie in verband met de hoge commissie zeer vereenvoudigd worden , waardoor zij kan worden gecombineerd met de Britse legatie te Wenen.
Een Britse woordvoerder verklaarde , dat Engeland te gelegener tijd zou antwoorden op de onlangs ontvangen Oostenrijkse nota , waarin gedetailleerde voorstellen worden gedaan ter verlaging van de bezettingskosten.
De tegenwoordige Britse hoge commissaris , generaal-majoor Winterton , wordt vervangen door de huidige Britse gezant te Wenen , sir Harold Caccia.




