
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Duitse socialisten tegen toetreding tot de Raad van Europa. «De volwassenen van het Europadom »


( van onze correspondent )

BERLIJN , 24 Mei. -

Op het grote partijcongres , dat de Duitse sociaaldemocraten de afgelopen dagen te Hamburg hebben gehouden , is gisteren met grote meerderheid een resolutie aangenomen , waarin men zich uitspreekt tegen toetreding van de Westduitse bondsrepubliek tot de Raad van Europa. De stemverhoudingen waren 371 tegen II en 4 onthoudingen. Tegen de resolutie hebben o.m.
gestemd de oud-Rijksdag president Paul Loebe , de burgemeester van Hamburg Brauer , de Hamburgse senator prof. Schiller en enige jonge Berlijnse afgevaardigden. Ten aanzien van het plan-Schuman betuigde men adhesie ; een definitief standpunt wil men even-wel afhankelijk maken van de materiële inhoud , met name of het Duits te volk het recht voorbehoud en blijft de bezitsverhoudingen in de industrie zelf te bepalen.
Bij de discussies is door enige sprekers in het licht gesteld , dat de afwijzing van de Raad van Europa door de S.P.D. geen afkeer van de Europese eenheidsgedachte is , maar alleen uit de overweging resulteert , dat een vervroegd «ja» een ongeluk is , zolang Duitsland niet als gelijkwaardige partner te Straatsburg kan optreden.
In zijn slotwoord betoogde dr. Schumacher , dat de S.P.D. geen anti-geallieerde , maar een waarachtig nationale en internationale politiek voert. Wijzend op de tachtigjarige traditie van de S.P.D. zeide Schumacher , dat de sociaaldemocraten vergeleken met de opportunistische Europeanen van het ogenblik «de volwassenen van het Europadom» zijn. De S.P.D. handelt in de kwestie-Raad van Europa overeenkomstig naar verplichtingen jegens de Duitse eenheid , Berlijn en de Russische zone. Aangaande het plan van Schuman meende de voorzitter van de S.P.D. , dat als men de Duitsers en de Franse industriëlen , die mede schuldig zijn aan twee wereldoorlogen , privilegiën gaat veroorloven , dit zou gelijk komen met « uit angst voor de dood zelfmoord begaan». De samenwerking van de sociaal-democraten zou eerst beginnen , indien aan de levensnoodzakelijk heden van de arbeiders ( socialisering en recht van medezeggenschap ) tegemoet is gekomen. Tenslotte pleitte Schumacher voor de vervulling van de plicht tot restitutie er schadevergoeding aan de Joden en hij waarschuwde voor het gevaar van isolering voor de Duitsers , dat hieraan verbonden.




