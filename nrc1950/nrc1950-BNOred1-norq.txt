
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : De toestand. Matige vooruitgang.


( eerste deel mist )

Van belang is ook de poging om tot nadere samenwerking met de O.E.E.S. te komen , al zou het velen beter gezind hebben als O.E.E.S. en economische commissie een geheel waren gaan vormen. Ook hier speelt de soevereiniteitskwestie een rol. Intussen krijgt de Vergadering inzake haar wens naar een Europese economische conferentie de kous op de kop.
Wel wil de Raad meewerken tot een onderzoek inzake het toezicht op internationale kartels. Dit toezicht kan in het algemeen van nut geacht worden ,
doch kan in dit geval nog van verderstrekkende betekenis zijn , omdat er in de Vergadering een stroming is , welke de economische eenwording van Europa denkt tot stand te kunnen brengen door geleidelijk aan voor bepaalde industriÃ«le groepen de douane grenzen te laten vervallen.
Zulks is zonder een zekere mate van kartelvorming schier ondenkbaar.
Maar wil het mogelijk zijn , dan is een goed geregeld toezicht op de kartels een eerste vereiste.
Over de culturele kwesties is men het vrijwel eens en de kwestie van de rechten van de mens is voorlopig commissionnair gemaakt. Zij kan wellicht in Juli aan de orde komen en is van belang , omdat instelling van een hof ter bescherming van de rechten van de mens [...] individu [...] van de lucht kan [...] een krachtig middel kan zijn tegen het opkomen van nieuwe fascistische praktijken , daar deze in de eerste plaats berusten op vreesaanjaging en verkorting van de rechten van het individu , dat zich tegen totalitaire praktijken verzet. Ook hier bestaan moeilijkheden , van dezelfde aard als inzake de politieke samenwerking. De Engelsen in de Raad moeten n. l. tegen de instelling van een dergelijk hof gekant zijn en schijnen in plaats daarvan een commissie te wensen ,
welke klachten in ontvangst zou nemen en de regeringen naar aanleiding daarvan zou adviseren. De zaak zou in dat geval door de regeringen afzonderlijk en niet door een internationaal hof behandeld worden. Volgens de continentale opvatting zou dat weinig zin hebben. Alleen een zelfstandig hof , aan welks uitspraken alle aangesloten landen zich moeten onderwerpen , zou de vereiste preventieve uitwerking hebben , menen zij.
Tot de positieve verrichtingen van deze bijeenkomst van de Raad mag men stellig ook de uitnodigingen aan West-Duitsland en de Saar rekenen om als geassocieerd lid toe te treden.
West-Duitsland zou gaarne volledig lid zijn geworden , maar dat is , zolang het geen geheel zelfstandige staat vormt ,
onmogelijk. Het is zowel in Duits landsbelang als dat van Europa te hopen , dat het verzet van Schumacher tegen deze aansluiting geen succes zal hebben. Voor de samenwerking in het algemeen is die aansluiting wenselijk , maar vooral ook , omdat hiermee een band geschapen wordt ter verdediging van het democratisch karakter van de Westduitse staat , waarbij West-Europa evenveel belang heeft als West-Duitsland , de grote oppositiepartij van de sociaal-democraten evenveel als de regeringspartij van de christen democraten.




