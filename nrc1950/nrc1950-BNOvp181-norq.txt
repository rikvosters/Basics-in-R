
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Nieuwe arrestaties in de zaak-Gold

Een voormalige onderofficier in het Amerikaanse leger , de 28-jarige David Greenglass uit New York , is Vrijdag door de Amerikaanse federale recherche gearresteerd op grond van de beschuldiging , dat hij atoomgeheimen aan Harry Gold heeft verstrekt , die deze op zijn beurt aan de Russen zou hebben gegeven. Deze arrestatie volgt binnen 24 uur op die van Alfred Slack , die eveneens van medeplichtigheid aan Golds activiteit wordt beschuldigd.
Gold werd op 23 Mei gearresteerd , enkele uren , nadat ambtenaren van de Amerikaanse recherche in de gevangenis dr. Klaus Fuchs verhoord hadden , die , zoals men weet , door een Brits gerechtshof tot 14 jaar gevangenisstraf is veroordeeld wegens het verstrekken van atoomgeheimen aan de Sowjetunie.
Een tweede arrestatie , die gisteren door de federale recherche bekend werd gemaakt , is die van de 52-jarige geleerde dr. Sidney Weinbau van het Californische technische instituut. Hij zou voor een officiële instantie onder ede hebben verklaard , dat hij nooit lid van de communistische partij was geweest ,
terwijl hij in feite lid zou zijn onder de naam Sidney Empson.
De explosieve stof , waarvan Alfred Slack gedurende de oorlog een monster aan de Russische autoriteiten zou hebben afgestaan , is in 1899 in Duitsland uitgevonden , zo wordt op het Amerikaanse ministerie van landsverdediging verklaard. Dit product , waarvan de explosieve kracht 50 maal sterker is dan die van dynamiet , was reeds voor de eerste wereldoorlog door de Duitsers vervaardigd , doch de fabricagekosten waren te hoog om er gebruik van te maken. Na 1918 vonden de Engelsen een goedkoper procédé en vervolgens slaagden de Verenigde Staten er in de kostprijs van dit product nog te verlagen. Op het ministerie van landverdediging is men van oordeel , dat slechts de Amerikaanse productieformule van deze stof geheim is.






