
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Redevoeringen van de delegatieleiders

Minister Van Maarseveen heeft aan het einde van de conferentie zijn dank betuigd voor de gastvrije ontvangst door de Indonesische regering en hij bracht in een redevoering de prettige samenwerking en de goede sfeer bij de besprekingen in herinnering. De minister betoogde , dat bij de aanvang van deze conferentie bij velen twijfel bestond of het gunstige tijdstip voor de conferentie reeds gekomen was.
« Ik meen thans te mogen zeggen , dat deze vrees ongegrond gebleken is. » Hij besloot aldus : «Wij blijven ervan overtuigd , dat een brede ontwikkeling van de samenwerking tussen Indonesië en Nederland niet alleen voor beide landen van groot voordeel is , maar vooral in een wereld , die door groeiende tegenstellingen bedreigd wordt , een van de weinige lichtpunten kan zijn. » De voorzitter van de conferentie , premier Hatta « zeide in zijn slotrede : » IK ben niet teleurgesteld in de verwachting , dat de goede sfeer , die op de Ronde tafel-conferentie heerste , ook hier aanwezig zou zijn. Ik ben van oordeel , dat de conferentie het bewijs geleverd heeft , dat een basis voor samenwerking op verschillende terreinen bestaat. Indien wij de zaken nauwkeurig nagaan , blijkt Nieuw Guinea het enige onderwerp te zijn , waarover een tegenstelling bestaat. « » Het is gewenst , dat deze kwestie zo snel mogelijk van de agenda verdwijnt « , aldus Hatta , » opdat daar door de basis van samenwerking stevig er gefundeerd wordt. Reeds vroeger was ik van mening , dat reële samenwerking vooral zou moeten worden gezocht in het economische vlak. Hiertoe zullen wij geraken , indien de opbouw van Indonesië en Nederland gecoördineerd zou kunnen worden. « Hatta besloot met de woorden : »Ik hoop van harte , dat in de komende besprekingen de coördinatie inzake : 1e opbouw van Indonesië en Nederland een punt van bespreking zal uitmaken. «




