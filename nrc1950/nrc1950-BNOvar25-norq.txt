
SOURCE :


SECTION :


LENGTH :


BYLINE :


DATELINE : 13 juni 1950

BODY :


HEADLINE : Zestigjarig bestaan van de «Koninklijke». Symbool van oud-Hollandse geestkracht

RONDER geluk vaart niemand wel«. Met deze woorden vangt het prachtige gedenkboek aan , dat de Kon. Ned. Petroleum Mij. ter gelegenheid van haar zestig-jarig bestaan heeft uitgegeven. Over gebrek aan geluk heeft de Koninklijke inderdaad niet te klagen gehad , maar het grootste geluk , dat haar ten deel is gevallen , is toch dunkt ons wel dit , dat er aan het roer der onderneming steeds mannen hebben gestaan , die met enthousiasme en doorzettingsvermogen , klaar zaken inzichten grote durf waren bezield. Daardoor is het mogelijk geworden , dal in enkele tientallen jaren uit een enkele concessie in de binnenlanden van Sumatra steen voor steen een wereld-concern werd opgebouwd , waarop niet alleen aandeelhouders , maar geheel Nederland , terecht trots kunnen zijn.
Het is het werk van mannen als Kessler Sr. en Deterding , namen , die thans een bijna legendarische klank hebben , van Colijn , Jhr. Loudon , Ir. de Kok en anderen , allen figuren van uitzonderlijk formaat , dat , waar men ook ter wereld komt , de woorden Royal Dutch een symbool vormen van macht en grootheid en de naam van het kleine Nederland hoog houden.


Kessler , de pionier

Koninklijke Nederlandsche Maatschappij tot Exploitatie van Petroleumbronnen in Nederlandsch-Indië , al spoedig niet anders genoemd dan de Koninklijke , werd op 16 Juni 1890 opgericht met een kapitaal van  f 1.300.000, waarvan f1.100.000 aan het publiek werd aangeboden. Aanvankelijk beperkten de werkzaamheden van de onderneming zien onder leiding van haar eerste directeur , J. A. de Gelder , tot de exploitatie van een enkele concessie , die Aeilko Jansz Zijlk er van de Vorst van Langkat had verkregen. Reeds spoedig , in 1892, kwam de leiding in handen van Jean Baptiste August Kessler , een man bezield met ware pioniersgeest , die zich door geen tegenslagen terneer liet slaan , die doorzette tegen alle moeilijkheden in en daardoor de grondslag heeft gelegd voor de latere grootheid van de Koninklijke. Van welke aard de moeilijkheden waren waarmede Kessler te kampen had komt wel duidelijk tot uiting in een brief die hij in 1894 schreef en die tot een navrant document wordt , als men bedenkt dat hij de vrucht van zijn zwoegen en ploeteren , de grootse ontplooiing van het concern , niet meer heeft mogen beleven.
»Alles , alles rust op mijne schouders vaneen nieuwe onderneming van dezen omvang in een land als Lang kat ; schrijft hij in deze brief , «slechts een paar menschen met het vak vertrouwd , de rest allen ongeoefend. Het is het winnen , het fabriceeren , het transport en het verkopen van olie , dat ik zelfs tot in de kleinste bijzonderheden zelf moet leiden en controleeren. Ik moet aan blikslagers leeren hoe ze blikken moeten maken , hoe ze een schroefdop moeten soldeeren en repareeren , ik moet leer en olie stuwen in een schip , ik moet voor den boormeester beitels ontwerpen en laten maken».
En even verder schrijft hij : «En wat nu nog het ergste is van alles ? Ik moet dit alles doen met hoogst bescheiden middelen , aan alle kanten in beleeningen. Ik moet er voor zorgen dat wij niet alleen niet aan den grond raken , maar ook dat het crediet nergens geschokt wordt , ik moet in al onze armoede het vaandel van de mij hoog houden».
Toch is de doorzetter Kessler er ondanks deze moeilijkheden in geslaagd de maatschappij een stevig fundament te geven en in 1897, dus drie jaar na de brief waarin hij zich over de armoe de beklaagt , kon het kapitaal vergroot worden tot f5.000.000 waarbij het mogelijk was de nieuwe aandelen uit te geven tegen een koers van 390 pet. De raffinage-capaciteit werd uitgebreid , een eigen tankvloot en tank installaties werden gebouwd en een dividend van 52 pet kon worden uitgekeerd. Was het een wonder dat de aandelen toen snel stegen tot 850 pet ? Helaas was dit alles van korte duur. In 1898 ontstond ten gevolge van het plotseling snel achteruit lopen van de productie een grote terugslag. Kossler wist de moeilijkheden het hoofd te bieden , en zag reeds weer beter tijden aanbreken toen hij in December 1900 op weg van Indië naar Nederland , slechts 46 jaar oud , plotseling overleed. Hij had in letterlijke zin zijn leven gegeven voor de grootheid van de Koninklijke.


( deel mist )

ken tot een zo eenvoudig mogelijke weergave van de verhoudingen in de Kon. / Shell-groep , dan liggen deze thans zo ,
dat zowel de Koninklijke als de Shell hun feitelijke zelfstandigheid hebben bewaard , doch hun beider bezittingen hebben ingebracht in drie werkmaatschappijen ,
te weten de Bataafse Petroleum Mij die zich bezighoudt met de exploratie , de productie en de verwerking van het ruwe product ; de Anglo-Saxon Petr. Cy. die zich bepaalt tot transport en opslag en de Shell Petroleum Cy ( vroeger Asiatic Petr. Cy ) die zich de verkoop van het product tot taak gesteld ziet. Deze werkmaatschappijen hebben op hun beurt weer , over de gehele wereld verspreid , tientallen en nog eens tientallen dochterondernemingen. In deze gehele machtige combinatie participeert de Koninklijke voor 60 pet. en de Shell voor 40 pet.
Deterding had steeds zijn kracht gezocht in samenwerking om de met het groeien der onderneming ook feller wordende concurrentie het hoofd te bieden en de fusie van de Koninklijke met de Shell vormde voor hem de bekroning van dit streven. Nu was een combinatie tot stand gekomen , die onbevreesd de strijd tegen de enig werkelijk gevaarlijke mededinger , de Standard Oil van Rockefeller , kon aanbinden. Op eigen terrein werd de oude John D. aangevallen en steeds groter werden de belangen ,
die de groep in de Ver. Staten verwierf en die ten slotte in 1922 geconcentreerd werden in de Shell Union Oil Corp. De felle concurrentie van de Standard had de machtige positie van de groep niet kunnen aantasten , doch er slechts toe geleid , dat het zwaartepunt naar de nieuwe wereld werd verlegd.
In 1912 deed de Kon / Shell haar intrede in Venezuela , het land dat thans ca. 40 pet. van de totale productie der groep oplevert. In 1915 werd besloten tot middelpunt voor de verwerking en verscheping van de olie uit Venezuela het eiland Curacao te kiezen ; de raffinaderij aldaar , een der grootste ter wereld ,
werd in 1918 in bedrijf gesteld.
De eerste wereldoorlog bracht de Koninklijke ernstige verliezen toe , zoals de vernieling van haar bedrijf in Roemenië en de confiscatie van haar belangen in Rusland , maar de tijd tussen de eerste en de tweede wereldoorlog was er weer een van expansie , niet alleen van de financiële en commerciële belangen der groep , doch ook van de toepassing van haar producten en toen Deterding in 1937 de teugels van het bedrijf overgaf aan zijn opvolger , ir. J. E. F. de Kok , was dit bedrijf gegroeid tot een concern met een kapitaal van meer dan  f  500 millioen , met een personeel van tienduizenden en nog eens tienduizenden over de gehele aardbol verspreid , met eigen tankvloot en eigen raffinaderijen en een financiële positie die tegen de zwaarste stormen bestand was.


Tijdens en na de tweede wereldoorlog

DE gebeurtenissen na 1940 liggen nog vers in het geheugen. De zetel van de Koninklijke werd op 10 Mei 1940 van Nederland naar Curacao verplaatst en de Koninklijke zette zich geheel in voor de geallieerde oorlogvoering. Hoe gehavend de groep uit de strijd kwam illusteren de volgende cijfers en feiten :
1556 opvarenden van de vloot en 433 employé's in Indonesië verloren het leven.
Met uitzondering van de raffinaderijen in Pladjoe was alles in Indonesië , Br , N. Borneo , Serawak en Malakka verwoest , hetzij door eigen personeel bij de inval van de Japanners , hetzij later. Van de 178 schepen van de vloot gingen er 72 verloren. De raffinaderij te Pernis was onbruikbaar en de installaties in Duitsland waren verwoest.
Onder hoge druk zijn er echter tijdens de oorlog bijzondere prestaties geleverd.
Vliegtuigbenzine met octaangetal 100 moest er zijn : zij kwam in grote hoeveelheden.
Synthetische rubber moest er zijn : het butadien werd door de aardolie-industrie geleverd. De fronten moesten snel en voortdurend van brandstof worden voorzien : de technici van de groep werkten mee aan een verplaatsbare buisleiding , om. door het Kanaal en op het Continent tot in Duitsland. Er moest een speciale vetsoort komen om wapens enz. bij landingen tegen water te beschermen : zij kwam er. Zo kunnen wij doorgaan : met plastics , synthetische zeep , die zelfs in zout water schuimt , aceton , glycerine en vele insecticiden , biociden enz.
De vóór de oorlog begonnen exploratie in Drenthe leverde tijdens de oorlog aan de bezetters door geslaagde vertraging der werkzaamheden geen olie. maar in 1949 kwam er 620. 000 ton vandaan en het is thans het grootste olieveld van West-Europa. De nieuwe raffinaderij te Pernis is thans een der modernste ter wereld , in Indonesië is vrijwel overal de productie hervat. Ook de vloot heeft door nieuwe aanbouw en aankoop de vooroorlogse tonnage ruim overschreden.


Hoe aandeelhouders gevaren zijn

WIE zijn vertrouwen stelde in de Koninklijke is nooit bedrogen uitgekomen.
Beroemd is het in het gedenkboek vermelde verhaal van de aandeelhouder , die in 1890 één aandeel genomen had , van al zijn voorkeursrechten gebruik maakte en daardoor in 1906 al zó ver was , dat hij zeven aandelen bezat , waarvoor hij  f  17. 000 had betaald , terwijl hij aan dividend ook  f  17. 000 had ontvangen. Indien deze zelfde aandeelhouder zijn gelukkige beleggingspolitiek ook na 1906 zou hebben voortgezet , zou hij thans - na zestig jaar werkzaamheid der Koninklijke - zich eigenaar kunnen noemen van 406 aandelen Koninklijke , waarvoor hij in totaal zou hebben betaald  f  400. 000, hetgeen hem niet moeilijk zou zijn gevallen , want aan dividenden zou hij ruim  f 1.800.000 hebben ontvangen. Bij een beurskoers van 280 zou hij - de bedragen die de fiscus van hem zou hebben geëist buiten beschouwing latende - een winst hebben gemaakt van 406 x  f 2800 + f 1.800.000 -  f 400.000 oftewel een winst van  f 2.500.000.
Nu is het wel niet aan te nemen , dat ook maar één van de oorspronkelijke aandeelhouders ( of hun erfgenamen ) op deze wijze gehandeld zou hebben. Maar vast staat , dat de 1300 aandelen , die in 1890 werden geplaatst alle door Nederlandse beleggers werden genomen , dat deze zijn uitgegroeid tot 1300x406= 627. 800 aandelen , dat is ruim de helft van het thans geplaatste kapitaal en dat met stelligheid kan worden aangenomen , dat ook op dit ogenblik nog ruim de helft van het kapitaal der Koninklijke zich in Nederlands bezit bevindt. Met andere woorden : al mag dan alles wat op die oorspronkelijke aandelen is verdiend niet gevloeid zijn in de zakken van de oeraandeelhouders ,
het is zeker wel ten goede gekomen aan de Nederlandse volkshuishouding , aan het Nederlandse volk in zijn geheel.
TOT slot geven wij hier enkele cijfers , die de belangrijke positie van de Kon. Shell-groep in de wereld duidelijk illustreren. Haar aandeel in de wereldproductie van ruwe aardolie van ruim 480 millioen ton bedraagt ruim 10 pet. Daarvoor heeft zij over de gehele wereld ongeveer 256. 000 personen in dienst , waarvan in Nederland ongeveer 9000 en in Indonesië bijna 40. 000 , waarvan 38. 00 Indonesiërs. Jaarlijks besteedt de Kon. Shell-groep 50 a 60 millioen gulden aan research ; in 1948 plaatste zij alléén in Nederland reeds voor ca. 90 millioen gulden aan bestellingen. De enorme werkgelegenheid , die zij hiermede verschaft , de stimulerende invloed ,
die zij oefent op de Nederlandse industrie , het aanzien dat zij ons land in het buitenland verleent , al deze factoren maken het gehele Nederlandse volk - aandeelhouder of niet - belanghebbende bij de Koninklijke.









