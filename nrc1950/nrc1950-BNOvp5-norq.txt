
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Russen zinnen nog steeds op de verovering van Berlijn

McCloy brengt rapport uit John McCloy , de Amerikaanse hoge commissaris in Duitsland , heeft in een enkele weken geleden afgelegde , doch pas gisteren gepubliceerde verklaring aan de toewijzingscommissie van het Amerikaanse Huis van Afgevaardigden over de noodzakelijkheid van het beschikbaar stellen van gelden voor opvoeding en democratisering van het bezettingsgebied gezegd ,
dat «de huidige intense druk van de Sowjet-Unie op het Mesten bewijst , dat de Russen onmiddellijk op succes hopen ».
McCloy stelde de commissie op de hoogte van zijn « mening over de werkelijke crisis , die Europa bedreigt ».
Hij noemde Duitsland en het Verre Oosten de aanvalspunten van de Sowjetunie  doch Duitsland het voornaamste. Over het plan tot het houden van Pinksterdemonstraties in Berlijn verklaarde hij «niet al te bezorgd » te zijn , doch hij voegde er aan toe  dat de Russen de gedachte aan een verovering van Berlijn nog niet hebben laten varen.
McCloy schatte het aantal jonge Duitsers in een onder communistische leiding staande « alarm-politiemacht » op 45 .000.
Hij vroeg de commissie om toewijzing van 30 dollar voor de regering in de bezette gebieden , waarvan 19 1 /2 millioen bestemd zou zijn voor «heroriënterings-werkzaamheden » en de rest voor militaire , politieke en administratieve uitgaven.


Een alarmerend rapport

Conclusies aangaande opzet Pinkstermars De anti-communistische Internationale commissie voor de bestudering van Europese vraagstukken heeft Zaterdag een document van 48 pagina's gepubliceerd over de « huidige activiteit van de Kominform in Duitsland en West-Europa ». Hierin wordt o.m. beweerd , dat de Sowjetunie in West-Duitsland « nationaal-communistische bases » heeft gevestigd voor de verovering van geheel Duitsland. Volgens de commissie zou de Sowjetunie vastbesloten zijn de strijd om Duitsland «koste wat het kost » te winnen , «omdat Rusland weet , dat indien Duitsland communistisch zou worden , Frankrijk en België niet in staat zullen zijn lang weerstand te bieden aan de druk van een Russische macht , die zich uitstrekt van de Stille Oceaan tot aan de Frans-Belgische grens. Het rapport verwacht alleen van uitgebreide economische maatregel en op internationaal gebied verbetering van de economische situatie in Frankrijk en Italië , » aangezien het thans bestaande communisme zijn bestaansgrond vindt in de moeilijke economische positie , die de Franse noch de Italiaanse regering zelf kunnen ver beteren «.
De commissie zegt in haar rapport vervolgens , dat de Russische autoriteiten van plan zijn geheel Berlijn te veroveren door een voor Pinksteren beraamde jeugdmars uit de Oostelijke zone. De Russische strategie zou zijn ,
gewapende troepen te laten overvallen door een grote menigte ongewapende burgers - waarop de troepen niet zouden durven vuren -, gevolgd door gewapende politie , die het veroverde terrein zou moeten bezetten Volgens het rapport treffen de geallieerde autoriteiten van West-Berlijn maatregelen hiertegen door de politie van West-Berlijn te versterken met politietroepen uit de Westelijke zones. Deze politiemacht zou gewapend worden met grote hoeveelheden traangas-bommen. Verder zouden de geallieerde autoriteiten reeds voorbereiding en treffen voor het vervoeren van Amerikaanse , Britse en Franse troepen door de lucht naar Berlijn. Deze zouden »de tweede verdedigingslinie«
moeten vormen.
Het rapport zegt ook , dat de Russen in Hongarije en Bulgarije »de laatste maanden hun bezettingstroepen aanzienlijk versterkt hebben , grote voorraden wapens en benzine aangelegd en luchtbases in deze landen gebouwd hebben «. Deze voorbereidingen zouden Zuidslavië gelden. Het rapport is aan Westeuropese regeringen toegezonden.
Zowel Duitse als geallieerde waarnemers toonden zich verbaasd over de conclusies betreffende de Pinkstermars. Men acht het weliswaar mogelijk ,
dat wanordelijkheden zullen voorkomen , doch men meent , dat de politie , mogelijk gesteund door de garnizoenen der Westelijke geallieerden , de toestand meester kan blijven.


