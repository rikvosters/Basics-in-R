
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Oeconomie en financiÃ«n. Gestadige groei der Holl. Disconteringsmij. v. 1939

De vraag naar credieten was in 1949 wederom groot , zo deelt de directie der Hollandse Disconteringsmij. van 1939 te Rotterdam in haar jaarverslag mede. De omzet steeg met ca.   f 790.000 tot  f  11.718.000 , verdeeld over 2514 credieten.
In het verslagjaar zijn onderhands f 264.000 aandelen boven pari geplaatst , waardoor de agioreserve toenam met f 35.274 en werd bij een institutionele belegger een 5-jarige onderhandse lening van  f  1 millioen gesloten. Daar in het lopende boekjaar de credietvraag ook groot bleef werd wederom tot uitbreiding van het kapitaal overgegaan door onderhandse plaatsing van  f  800.000 aandelen tegen 105 pct. ex-dividend 1949, zodat het geplaatste en gestorte kapitaal thans  f  3.200.000 bedraagt. Onderhandelingen over een tweede 5-jarige onderhandse lening ad  f  1 millioen werden onlangs met succes bekroond.
Het saldo-winst bedraagt  f  482.166 ( v. j. f 431.679 ) . Hiervan zal f 30.465 worden besteed om de inventaris tot op  f  1 af te schrijven. Na toevoeging van  f  127.000 aan de belasting reserve resteert een netto-winst van  f  324.700.
waaruit een onveranderd dividend van 7 pct. kan worden uitgekeerd.






