
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Atlantische ministers keuren alle defensieplannen goed. Eigen en elkanders verdediging

De ministers van defensie hebben tijdens de Haagse bijeenkomst unaniem het plan goedgekeurd voor de collectieve zelfverdediging , hetwelk door de chefs van staven in het militaire comité op Dinsdag j.l. was aanbevolen.
Binnen de korte tijd van zes maanden heeft de militaire organisatie de algemene strategie voor de verdediging van het Noord-Atlantische gebied vastgesteld , heeft een waardering gemaakt van de militaire situatie voor het geval een aanval tegen de pact-landen zou worden ondernomen , en ontwierp een plan voor het keren van een dergelijke eventuele aggressie.
Deze plannen hebben betrekking op de gemeenschappelijke verdediging van het gehele Noord-Atlantische gebied ,
zulks in tegenstelling tot afzonderlijke nationale verdediging.
Hierbij zal - overeenkomstig artikel III van het pact - elk land zich zelf dienen en de anderen bijstaan naar gelang de hem ter beschikking staande middelen.
Zodoende is voor de eerste keer een stelsel voor eigen en elkanders verdediging opgezet door 12 onafhankelijke en souvereine staten door middel van een samenwerking op democratische wijze.


Shinwell ontkent gerucht

De Britse minister van defensie , Emanuel Shinwell , heeft bij aankomst in Londen uit Den Haag ten stelligste het bericht van een buitenlands persagentschap tegengesproken , als zouden Amerikaanse en Britse militaire leiders een systeem hebben opgesteld om aan de Britse minister van oorlog. John Strichey ,
geheime militaire inlichtingen te onthouden.
( John Strachey werd kort geleden in een conservatief blad er van beschuldigd , dat hij zijn vroegere «communistische opvattingen » niet had afgezworen , deze beschuldiging werd onmiddellijk door de Britse regering tegengesproken )



