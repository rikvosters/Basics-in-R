
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Neptunus en Zeeburgia degraderen. Promotie van Emma , D.W.V.
en H.F.C.


Het is wel bijzonder spijtig voor Neptunus , dat het bij het vieren van zijn 50-jarig bestaan , heeft moeten ontwaren ,
dat het eersteklasseschap is verloren gegaan. In de beslissingswedstrijd , die gisteravond in het stadion Feijenoord tussen Emma en Neptunus is gespeeld ,
hebben de Dordtenaren met 2-1 de overwinning geboekt , hetgeen betekent , dat de v.d. Gijp's c.s. wederom in de hoogste afdeling van de K.N.V.B. zijn teruggekeerd en de drietanders weer naar de tweede klas zijn afgezakt.
Te Amsterdam hebben Zeeburgia en D.W.V. elkaar bestreden. De eerste klassers leden een nederlaag van 3-5, met welk resultaat D.W.V. eersteklasser is geworden en Zeeburgia het volgende seizoen haar geluk in de tweede klas moet gaan beproeven.
H.F.C. , de oude club , die nimmer in het vergeetboekje was geraakt , heeft de laatste tijd bijzonder van zich doen spreken.
De Haarlemmers hebben een zwaar seizoen achter de rug , maar desondanks zijn zij in de promotie-competitie zó op de voorgrond getreden - gisteren boekten zij nog een eclatante overwinning van 6-2 op Blauw-Zwart - dat het tweedeklasseschap de Good Old ten deel is gevallen.
Voor de K.N.V.B.-beker zijn gisteren de halve eindstrijden gespeeld en het resultaat is geweest , dat Haarlem en PSV. de eindstrijd hebben bereikt door resp. van D.H.C. en Excelsior met 2-1 te winnen.


Neptunus-Emma

In het bijna geheel uitverkochte Stadion Feijenoord speelde Neptunus Zondagavond tegen het Dortse Emma wel een heel povere partij voetbal. In geestdrift ,
snelheid en vooral In onderlinge samenwerking stonden de Rotterdammers ver bij de Dordtenaren achter , die in deze beslissingswedstrijd een uitstekende indruk hebben gevestigd. De vier gebroeders van der Gijp , van wie rechtsbuiten J. van der Gijp de uitblinker was ,
en linksbuiten van Welzenis , werkten zich met vlot samenspel door de Rotterdamse verdediging heen. Dat Emma in de eerste helft met scoorde , kwam , naast het missen van enkele eenvoudige kanten , door het uitstekend doelmanswerk van Zondervan. De voorhoede van Neptunus speelde zonder de minste samenwerking en bij de doelwisseling was de stand nog blank. In de tweede helft wierp het veel betere spel van Emma de verdiende vruchten af Door een overtre-ding van Mink kreeg J. van der Gijp onmiddellijk na de hervatting een vrije schop te nemen. Zijn zuiver voor doel geplaatste bal vond het hoofd van zijn broeder Cor , wiens harde kopbal Zondervan te machtig was ( 0-1 ) . Fraai solospel van J. van der Gijp had ten tweede doelpunt tot gevolg ( 0-2 ) en daarmede was de beslissing gevallen.
Daarna passeerde W. van der Gijp Zondervan nog eenmaal met een kopbal , maar de uitstekend leidende scheidsrechter Schipper had daarvóór al buiten spel geconstateerd. Tegen het einde trok heel Neptunus ten aanval , maar deze poging kon geen redding meer brengen , hoewel A. Luyten na een hoekschop met een hard schot een tegenpunt scoorde ( 1-2 ) .




