
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Marshall-gelden voor Belgische universiteiten

( Van onze correspondent ) .


ANTWERPEN , 24 Mei.


Uit Marshallmiddelen is een bedrag van honderd millioen francs ter beschikking gesteld van de universiteiten van Brussel , Gent ,
Leuven , Luik. Dit is medegedeeld in een plechtige bijeenkomst , welke gisteren is gehouden in de universitaire stichting te Brussel in aanwezigheid van talrijke officiÃ«le persoonlijkheden , waaronder zich de rectoren van de vier universiteiten bevonden.
Het bedrag van 25 millioen francs , waarover thans elke universiteit beschikt , zal moeten worden besteed voor onderzoekingen op het gebied van industrie en landbouw. Reeds thans hebben de universiteiten in onderling overleg een programma opgesteld , hetwelk het onderzoek van 62 projecten op het gebied van de textiel , de mijnen , de landbouw , de veeteelt , de electriciteit , de metaalnijverheid en de producten van synthetische stoffen voorziet. Voorts zal o. m. de nodige aandacht worden besteed aan de bestrijding van parasieten , waaronder in het bijzonder de huisdieren in de Congo hebben te lijden.
De heer Van Zeeland , minister van buitenlandse zaken , heeft in de bijeenkomst de nadruk gelegd op de betekenis van deze hulpactie der Verenigde Staten.
Mgr. van Wayenbergh , rector van de universiteit van Leuven , heeft mede namens zijn collega's woorden van hartelijke dank gericht tot de aanwezige Amerikaanse autoriteiten en minister president Eijskens heeft zich hierbij aangesloten.
De heer Eijskens meende , dat het beste middel om economische samenwerking te verkrijgen de voorafgaande samenwerking op het gebied van het wetenschappelijk onderzoek is.




