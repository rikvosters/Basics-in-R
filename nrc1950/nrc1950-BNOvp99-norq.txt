
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Overzicht Tweede Kamer. Wat deed de regering inzake het zelfbeschikkingsrecht ?


Een belangrijke vraag in het debat over Indonesië ( Middag-en avondvergadering van Donderdag 25 Mei ) .
CR is grote kans , dat het vandaag begonnen debat over Indonesië na het antwoord van minister Van Maarseveen , dat wij Vrijdag hopen te horen , het interessantst zal worden. Van verschillende kanten is n.l. met nadruk gevraagd , welke «geëigende stappen» de regering heeft ondernomen ter bevordering van de verwezenlijking van het zelfbeschikkingsrecht. Pas na een duidelijk en inlichtend antwoord op deze vraag zal de Kamer voldoen de zijn voorgelicht om een zeer essentieel gedeelte van het regeringsbeleid te kunnen beoordelen.
Prof. Romme , de fractieleider der K.V.P. , die het debat opende , was een der genen die naar aard en richting van die «geëigende stappen» vroeg ; en hij stelde al de mogelijkheid in uitzicht , dat hij bij de replieken het zijne over het antwoord zou zeggen. Ook de heer Tilanus ,
de c.h. fractievoorzitter , stelde de vraag , evenals zijn collega van de VVD mr. Oud. , de auctor van art. 2 der wet op de souvereiniteitsoverdracht *) , welk artikel de regering bij haar stappen als uitgangspunt heeft genomen. Dit laatste verheugde de heer Oud , vooral omdat hij indertijd aan de regeringstafel weinig geestdrift voor dat art. 2 had kunnen bespeuren.
Prof. Romme had echter al eerder op de dag gezegd , dat weliswaar dit artikel een bijzondere plicht voor de regering inhield , maar dat de regering toch al wel een algemeen recht had om het oog te houden op de nakoming van hetgeen ter zake van het zelfbeschikkingsrecht was overeengekomen. Mr. Schmal tenslotte - hij sprak als laatste , na het middernachtelijk uur - heeft de vraag ook gesteld ; en hij betoogde , dat het te doen was om stappen , die de wet imperatief voorschreef ; stappen dus die men moet doen , zonder eventuele gevoeligheden te ontzien. Deze laatste bewering gaat naar onze mening stellig te ver. Als men stappen doet zonder met beleid na te gaan of ze wel opportuun zijn en of men er geen brokken mee zal maken , zullen ze niet bevorderlijk hoeven te zijn voor de verwezenlijking van het zelfbeschikkingsrecht.
Artikel 2 van de wet op de soevereiniteitsoverdracht laat juist ruimte voor beleidsoverwegingen aangaande de beslissing of en hoe men de stappen zal ondernemen.
Over deze beleidskwestie zal juist het debat bij de replieken moeten gaan. Daarbij zal men het - als het debat inderdaad die kant op gaat - naar wij verwachten - wel eens zijn over de vraag of de stappen moesten worden gedaan.
Maar meningsverschillen zullen mogelijk zijn over het tijdstip en de wijze waarop en de richting waarin het zij gaan.
En natuurlijk zal de kwestie Ambon daarbij wederom ter sprake komen , een kwestie waar schier alle woordvoerders vandaag met bezorgdheid , en sommigen , zoals de heren Weiter en Van de Wetering , met bewogenheid over spraken.
Een hoofdpunt van het debat , rechtstreeks verband houdende met hetgeen wij als het belangrijkste punt van het debat zien : de vraag naar de «geëigende stappen».


Onverzoenlijken en gematigden

VAN de elf sprekers behoorden er vier plus één - overigens niet voor het eerst van hun leven - tot de onverzoenlijke oppositie. Die vier waren de a.r. prof. Gerbrandy , de eenling Weiter , des. g. ds. Zandt en de c.h. mr. Schmal ; deze laatste allerminst uit naam van zijn hele fractie sprekende. ( Want zijn partijgenoten Tilanus en Van de Wetering lieten over het algemene beleid een ander geluid horen. ) De ene opposant die men apart moet bekijken , kwam van de andere kant : de communist mr. Stokvis , die Hatta als slaafse volgeling van Amerika ziet enz.
De a.r. fractieleider , de heer Schorten , zweeg. Dat heeft hij in een Indonesisch debat in eerste aanleg nog eens gedaan ; hij kwam toen bij de replieken met een uitvoerig betoog , hetgeen hem een reprimande van de voorzitter bezorgde. Wachten wij af wat hij ditmaal nog zal doen.
De teleurstelling over de gang van zaken in Indonesië , in de regeringsnota tot uiting komende , groeide bij de eerste vier onverzoenlijken uit tot verontwaardiging en boze veroordeling , dit alles hier en daar vermengd met een zeker leedvermaak. Prof. Gerbrandy en de heer Weiter hielden de langste redevoeringen van deze dag : de regering was failliet , zij moest politiek boeten voor haar falen , kortom : zij moest heengaan.
En wat dan ? Dat hoorden wij niet , maar wij hebben het gevoel , dat bij het doortrekken van de lijn der oppositie de Nederlands-Indonesische Unie haar langste tijd zal hebben gehad. En zou men dan nog in redelijkheid kunnen verwachten , dat andere bijzondere banden tussen Nederland en Indonesië kunnen worden gesmeed ?
De Unie laten uiteenspatten is iets , wat in elk geval iemand als mr. Oud kennelijk niet wenst. Hij opperde - gelijk prof. Romme - het denkbeeld , dat de eenzijdige schending van de overeenkomsten der R.T.C. conform het Uniestatuut aan het Uniehof van Arbitrage zal worden voorgelegd ; maar hij besefte , dat executie van een voor Nederland gunstige uitspraak het einde van de Unie moest betekenen. Toch meende hij , dat zon uitspraak een grote morele waarde zou hebben.
Mr. Oud behoorde tot de groep sprekers , die men de gematigden zou kunnen noemen , gematigd althans ten aanzien van het beleid in het algemeen. De twee anderen in deze groep waren prof. Romme en de heer Tilanus. Uit belgischs oogpunt zijn wij , aldus prof. Romme , de laatst geroepenen om iets tegen de eenzijdige schending te doen , maar geroepen daartoe zijn wij stellig ; dit laatste werd door mr. Oud juridisch geadstrueerd.
Van dit drietal stond prof. Romme waarschijnlijk het minst ver van de regering af. In de rede van mr. Oud was de besliste verklaring over Nieuw-Guinea opmerkelijk ; geen overdracht ook geen condominium , maar handhaving van de Nederlandse souvereiniteit over dat gebied.
Een verlangen , dat het overleg in een gemengde commissie , waartoe ter ministersconferentie is besloten , overbodig zou maken. Zoals anderzijds in tegengestelde zin luiden de uitlatingen van Indonesische kant dat evenzeer doen.


Socialisten

EEN PLAATS apart nemen , gelijk vaker gebeurt , de socialisten in. Hun fractieleider , jhr. mr. Van der Goes van Naters , had niet veel zin in een debat vandaag al. Bij de regeling van werkzaamheden trachtte hij een paar weken uitstel te krijgen. Hij legde zich er tenslotte bij neer , dat hij dit uitstel niet kreeg ; maar pas na de verzekering van de voorzitter , dat men bij de behandeling van de een dag tevoren ingediende begrotingshoofdstukken XIII A en B op al het vandaag besprokene zou kunnen terugkomen.
Een andere troost kon voor hem zijn , dat men op voorstel van de voorzitter het debat tot drie punten zou beperken : de ontwikkeling van de staatkundige toestand in Indonesië , het zelfbeschikkings-recht en de veiligheid en rechtszekerheid , ook materieel van de Nederlanders in Indonesie. Zoals wij Woensdag schreven , zou het debat in andere opzichten ook beperkt moeten zijn. Op de beperking , voortvloeiende uit het feit van de souvereiniteitsoverdracht - Indonesië is een souvereine staat met eigen interne kwesties - legde jhr. Van der Goes zeer de nadruk ( Mr. Oud intussen beriep zich o.m. op de constructie - Woensdag door ons aangeduid -, dat het niet buiten de verantwoordelijkheid van derden omgaat wanneer elders mensenrechten worden vertrapt. Dit geldt tussen staten , die geen bijzondere onderlinge band hebben.
Des te meer kan dit gelden tussen staten , die in een Unie leven. Jhr. Van der Goes sprak maar kort ; aan zijn fractiegenoot Goedhart had hij het overgelaten een uitvoeriger betoog te houden. Beiden vergeleken zij de toestand van thans in Indonesië met die van de eerste tijd na de bevrijding in Nederland. Een vergelijking die - dit beseften zij wel - men met vele korrels zout zal moeten nemen.
Ook jhr. Van der Goes was niet vrij van bezorgdheid ; maar we moeten niet al te zeer met onze bezorgdheid te koop lopen zo meende hij. In tegenstelling tot de oppositie , die het voorbestaan van de Unie niet al te zeer schijnt te tellen , wilde hij juist trachten meer inhoud aan de Unie te geven , vooral op parlementair niveau. Het Nederlands-Indonesische parlementaire contact zou een «two men Straatsburg » moeten worden.
Concrete vraagstukken werden meer door de heer Goedhart besproken. Hij wilde bijv. nu wel eens het fijne weten van de zaak-Westerling. En wie had er gezorgd dat Soumokil met een vliegtuig van het KNIL naar Ambon ging ? Inderdaad kwesties welke opheldering kan bijdragen tot het vaststellen , waar de verantwoordelijkheid voor bepaalde toestanden moet worden gezocht.
's Heren Goedharts afkeer van het tegenwoordige communisme gaf hem de uitlating in de mond , dat de V.S.I een dubbelzinnige positie inneemt in «de strijd om vrijheid en vrede». Waarom bijv. weren de V.S.I. de communisten niet uit hun regeringsapparaat ? Uitlatingen ,
waar de heer Weiter genoegen aan beleefde maar die langzamerhand voor de heer Goedhart onvermijdelijk werden. Dit alles nam niet weg dat hij als voorlopige conclusie stelde , dat Nederland met een maximum aan vertrouwen , loyaliteit en service moest om redenen een minimum van dat alles van Indonesie kon verlangen ; en van iemand als Hatamen meer dan dat minimum verwachten.
Veel meer is er nog besproken , bijv. de positie van de ambtenaren van het KNIL. van de indologen enz. Zorgwekkende punten , waarvoor wij naar ons verslag verwijzen **) Rest ons nog te vermelden , dat er waarschijnlijk wel vóór het zomer een nota over de werkloosheidsbestrijding en werkgelegenheid zal komen. In verband waarmee nog geen gedaan omtrent een datum voor de interpellatie-Nederhorst hierover , die negentien diepgaande vragen zou behelzen.




