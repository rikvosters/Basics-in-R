
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Het boek vandaag

Wat Ernest Gébler in zijn roman Het Verterende Vuur verhaalt , is wat men «een oude geschiedenis » pleegt te noemen : het jonge meisje , dat zich in een noodlottig ogenblik door haar zinnen laat meeslepen en haar onbezonnenheid met een ongewenst huwelijk boet. Deze oude - en immer nieuwe- geschiedenis krijgt hier echter enkele eigen en markante aspecten. Het meisje , kind uit een arbeidersgezin , heeft aspiraties , die ver boven haar maatschappelijk niveau uitgaan , een eerzucht , die meer in geestelijke dan in stoffelijke of maatschappelijke richting gaat. De jonge man , aan wie zij zich eigenlijk tegen haar zin en min of meer bij verrassing verslingert , is een armoedzaaier , een stumper en bijna debiel. Het is haar familie die haar tot dit huwelijk dwingt , en meer dan in de gebeurtenissen en hun ontwikkeling ligt het zwaartepunt van deze kleine tragedie in de botsing van de aan banden gelegde kracht der jonge vrouw en de tragische menselijke onmacht van de man , die deze vrouw op zijn wijze liefheeft en slechts één wens heeft : haar te behouden.
De dood van het kind , de man is er bij ongeluk op gaan liggen , betekent voor haar de bevrijding , en dus zijn ongeluk.
Door het ontbreken van de nodige achtergronden valt het althans in het begin moeilijk deze Maggie te zien , haar daad te begrijpen. Zij blijft min of meer in de lucht zweven in de huurkazerne , tussen de haren ,
waar de vader dronken pleegt thuis te komen , de moeder haar neus snuit in een slip van haar schort , en zijzelf intellectuele neigingen heeft. Als tegenspeelster echter van de man met zijn tragisch tekort krijgt zij gestalte ; toch is het déze figuur - al heeft de schrijver alle wendingen van zijn onbeheerste gevoelens wel al te zeer op de voet gevolgd - die belangwekkendheid geeft aan dit met ernst en soms met een wrange humor geschreven boek. ( Vert. van J. van Barmen 't Loo , uitg. Servire , Den Haag ) .




