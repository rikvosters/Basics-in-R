
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Er komt weer leven in Oudenbosch. Pogingen om industrie aan te trekken

Oudenbosch

ZO ALS wij Zaterdag j.1. al schreven , hebben de gemeenten Roosendaal , Oudenbosch en Zevenbergen gezamenlijke en folder uitgegeven om de aandacht van de Nederlandse industrieën op West-Brabant te vestigen. Wat Roosendaal te bieden had , bespraken wij reeds en ditmaal willen we de situatie te Oudenbosch eens wat nader bezien Het overschot aan arbeidskrachten maakte ook in Oudenbosch industrialisatie noodzakelijk. Voor de oorlog ontbrak er reeds veel werkgelegenheid ; zo zeer zelfs , dat de gemeente steeds 500 werklozen onder haar inwoners telde En wat misschien nog sterker spreekt : gedurende de jaren 1929 tot 1941 nam het aantal zielen toe met 48 ! ( nl. van 5730 tot 5778 ) . D.w.z. dat het gehele geboorteoverschot , dat circa 100 per jaar bedroeg , afvloeide naar andere plaatsen. Na de bevrijding kwam er een verandering ten goede. Er ontstond meer werkgelegenheid , doordat zich enkele industrieën ( betonwaren-, brandkasten-en machinefabrieken ) in de stad vestigden. Het aantal inwoners steeg dientengevolge tot 7200 in dit jaar.


MAAR Oudenbosch is nog niet tevreden met deze gang van zaken.
Men poogt nog meer industrie aan te trekken , vooral ook omdat het Welvaartsplan voor Noordbrabant Oudenbosch als een industrieel centrum voor West-Brabant bestempelde. Het gemeentebestuur is er , zij het na enige aarzeling , toe overgegaan industriehallen te bouwen om ook aan die ondernemers , die niet over voldoende kapitaal beschikken om zelf een fabriek te bouwen , de gelegenheid te geven hun industrie te Oudenbosch te vestigen.
Twee van deze hallen , die worden verhuurd en zo mogelijk verkocht , zijn in aanbouw op een terrein , dat vlak buiten de plaats is gelegen naast de spoorlijn Oudenbosch-Roosendaal. Voorlopig zullen deze gebouwen , die worden voorzien van mijngas , waterleiding en electriciteit , kantoorruimte , cantine , kleedkamers enz. , een oppervlakte krijgen van 375m2. Ze zijn echter voor uitbreiding vatbaar , daar de achterwand uitneembaar wordt gemaakt. Al naar gelang de grootte van de hallen is men in staat op het beschikbare terrein 6 a 8 stuks te bouwen. Behalve deze grond heeft de gemeente Oudenbosch , die binnenkort wat het gebied betreft een aanzienlijke uitbreiding zal ondergaan -de voorgenomen grenswijziging zal de opheffing van de gemeente Hoeven tengevolge hebben , waartegen raad en bevolking van Hoeven een krachtig protest hebben laten horen- nog terreinen beschikbaar aan de spoorlijn en aan de vaarweg naar het Hollandsch Diep. Dit water is bevaarbaar voor schepen tot 600 ton.
Van belang is ook , dat Oudenbosch over goede onderwijsmogelijkheden beschikt en dat de boomkwekerijen en de tuinbouw een goede naam in het land hebben. De woningnood is als elders , maar wij zagen een fraaie nieuwe woonwijk , die nog steeds wordt uitgebreid.




