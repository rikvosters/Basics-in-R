
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Het verbod van «Allerzielen »


De gemeenschap Beverwijk van het Humanistisch Verbond heeft aan de burgemeester naar aanleiding van zijn verbod tot het vertonen van «Allerzielen» van Herman Heijermans , omdat hij de strekking van het stuk beledigend acht voor een groot deel der bevolking en het kerkgenootschap waartoe dit behoort ,
een brief gericht. De gemeenschap spreekt uit , dat het hier een toneelstuk van een onzer grote toneelschrijvers betreft ,
wiens werken van belangrijke betekenis zijn voor de cultuur van het Nederlandse volk. Zij laat een ernstig protest horen , nu door het verbod een deel van de Beverwijkse bevolking niet in de gelegenheid wordt gesteld , deze cultuurwaarden te genieten , hetgeen een verarming betekent van het algemene culturele peil en een ernstige beperking is van de vrijheid van meningsuiting. De gemeenschap verzoekt met klem , het verbod te herroepen en in de toekomst meer blijk te geven van een groter cultureel verantwoordelijkheidsgevoel«.
De uit drie leden bestaande communistische fractie van de 21 leden tellende Beverwijkse gemeenteraad concludeert in een motie , dat de burgemeester niet meer als representatief voor de gemeente kan worden beschouwd en stelt de raad voor , dit wantrouwen in zijn beleid tot uiting te brengen door.... het salaris van deze burgemeester met een gulden per jaar te verminderen.




