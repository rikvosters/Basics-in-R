
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Ernstig auto-ongeluk eist drie doden

Gisteravond is op de Leeuwarderweg tussen Amsterdam en Purmerend ter hoogte van de Slochter , een personenauto op een zware oplegger gereden. De drie inzittenden van de personenauto zijn om het leven gekomen.
De bestuurder van de personenauto was de heer P. W. Hylkema uit Leeuwarden.
Zijn beide passagiers waren Italianen.
De vrachtwagen , die geladen was met bomen , was gestopt wegens motorstoring.
De personenauto , afkomstig uit Friesland en vermoedelijk op weg naar huis , reed met grote snelheid. Waarschijnlijk heeft de bestuurder de vrachtwagen te laat gezien.
In volle vaart is de personenauto onder de lading geschoten en totaal in elkaar gedrukt. De twee inzittenden die op de voorbank zaten , waren vrijwel onmiddellijk dood. Degene , die achterin zat , werd ernstig gewond en is later in het ziekenhuis te Amsterdam overleden. De 19-jarige bestuurder van de vrachtwagen was na het ongeluk zo overstuur , dat de politie hem geen verhoor kon afnemen.
Gebleken is de het achterlicht van de vrachtwagen niet gebrand heeft. De chauffeur van deze wagen was juist bezig het te repareren en is door snel opzij te springen aan de dood ontkomen.




