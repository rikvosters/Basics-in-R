
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Brand in twee treinrijtuigen met kinderen. Allen ongedeerd

In de twee laatste rijtuigen van een extra trein , die om 9.40 uit Hilversum was vertrokken en waarmee kinderen een schoolreisje maakten naar Arnhem ,
is onder de gemeente Maartensdijk brand uitgebroken. Persoonlijke ongelukken zijn niet voorgekomen.
Er dreigde enige verwarring te ontstaan onder de kinderen , doch het gelukte allen in veiligheid te brengen.
Het vuur woedde in de twee achterste rijtuigen. De trein kon tot stilstand worden gebracht , zodat de Maartendijkse brandweer gelegenheid had de brand te blussen. Het electrische bovennet brandde door , waardoor de hele lijn Utrecht-Hilversum stroomloos kwam te staan. De kinderen konden de brandende rijtuigen gelukkig tijdig verlaten , zodat er geen persoonlijke ongelukken gebeurden. Zeventig kinderen , die wat overstuur waren ,
zijn naar Hilversum teruggebracht ; de overige hebben de reis in een andere trein voortgezet. De oorzaak van de brand is nog niet bekend. De beide rijtuigen zijn volkomen uitgebrand. Het reizigersverkeer ondervond vrij grote vertraging.
Reizigers naar Hilversum , komende van Utrecht , moeten via Baarn reizen.




