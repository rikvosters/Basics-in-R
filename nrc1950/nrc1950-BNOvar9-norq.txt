
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Laplandse brieven

Gallivare , eind Maart.


Beste. .. ..
Het is warm boven de poolcirkel. De sneeuw op de straten is een papje geworden door al het gerij van de auto's en op verscheidene plaatsen hebben zich grote plassen gevormd. De Lappmarknad , de jaarmarkt van de Lappen , is nu achter de rug en zo weinig Lappen als er bij mijn aankomst in Gallivare waren , zoveel waren er nu. Overal zag je de grote rode pluimen , die de mannen op hun mutsen dragen. Je zag er Lappen van Jokkmokk , Jukkasjdrvi ,
Karesuando , Giillivare en vele andere nederzettingen in hun merkwaardig kleurige drachten : een blauwe , groene of donkergrijze kiel met een brede rode opstaande kraag , gele ,
rode , blauwe en groene strepen over de schouders en verticaal tot halverwege de rug weer rode strepen , om het middel een brede leren riem , soms met zilver , soms met emaille ringetjes beslagen
Op het plein voor het reusachtige schoolgebouw waren de kraampjes opgesteld , waar het handwerk van de Lappen te koop werd aangeboden.
Kleurige kleedjes , leren laarzen en laarzen van rendierhuid , rendier- en berenhuiden , begroeide wintergewei en messen in kunstig bewerkte scheden van rendierbeen enz. Natuurgetrouwe komsio's , de wiegen van rendierhuid ,
die van boven helemaal met een doek afgesloten kunnen worden en die de Lappenmoeders met een band over de schouder dragen , wanneer ze op de ski's verder trekken , werden ter grootte van een hand geleverd , met kind en al er in.
In het schoolgebouw zelf exposeerden de diverse firma's de verworvenheden van de beschaafde wereld , zoals hoofddoeken met landkaart , motorfietsen en bankstellen , terwijl de auto 's een eindje verder in de sneeuw geëtaleerd stonden op de hoek van de weg naar Malmberget , waarnaast de vlaggen de Scandinavische landen , Engeland en Amerika ook de Nederlandse driekleur wapperde. De Zweden zijn bijzonder attent.
Op de hoek van het schoolplein , waar de sinaasappelschillen op de grond verrieden , dat ook de Lappen aan hun vitaminen denken , stond het Heilsleger bij gitaar en trekharmonica opgewekte wijsjes te zingen. Op de andere hoek stond een auto met een Röntgenapparaat , want lang niet altijd heb je zoveel Lappen bij elkaar om eens een beurt te geven. Toch schijnt het resultaat tegengevallen te zijn.
Lang niet alle Lappen voelen er voor zich door te laten lichten. Zich laten fotograferen is zondig en voert regelrecht naar de hel. En tussen fotograferen en doorlichten zien zij geen verschil. Ergo. .. .
DE JAARMARKTEN zijn vooral van grote betekenis voor nomaden als de Lappen , al is nu het contact met de buitenwereld door de moderne communicatiemiddelen veel gemakkelijker tot stand te brengen. Van oudsher , reeds in de Vikingtijd , kwamen de Lappen in de winter of in het voorjaar op diverse plaatsen samen om handel te drijven met de mensen van het Zuiden en met diegenen , die zich allengs in deze koude streken kwamen vestigen. De Lappen ruilden daar hun pelzen , schoenen , vlees , vis en kaas voor de levensmiddelen , kleren , ammunitie en sterke drank , die zij nodig hadden voor hun lange trek naar het Noorden in het voorjaar en de zomer ,
wanneer het in het Zuiden van Lapland te warm wordt voor de rendieren.
Bovendien bieden deze markten de gelegenheid voor overleg in belangrijke vraagstukken , zoals visrechten , weidegronden en rendiermerken. Familieleden zien elkaar weer , de ouders kunnen hun kinderen opzoeken , die in de nomadskola , het equivalent van onze schippersscholen , wonen. Een markt geeft vertier en vrolijkheid , die deze keer zeker de spuigaten niet uitliep , daar de politie voor het begin van de markt de voorraden van de dikke honderd clandestiene stokerijen in beslag had genomen. Zoals je weet ligt Zweden zo'n beetje droog. De sterke drank is gerantsoeneerd en de vraag naar sprit op de zwarte markt is groot en voor een liter wordt grif 50 kroon betaald.
TEGENWOORDIG zijn de Lappen niet het gehele jaar meer nomaden.
Vroeger volgde de gehele familie de kudde , maar nu blijven zij 's winters in hun vaste nederzettingen , terwijl herders de kudden bewaken. Ik heb een hele morgen en middag op zo'n kudde zitten wachten , maar evenmin als de Lappen hebben deze rendieren enig begrip van tijd. Een eind buiten Gallivare , op de weg naar Porjus zou een aantal dieren uit een kudde van 2500 worden verkocht. Met taxi's arriveerden de Lappen en de
overige kopers , in afwachting van de komst der dieren , die de berg aan de overzijde van het dal moesten komen afzakken , werd een houtvuur ontstoken en daar zaten de Lappen uur in , uur uit geduldig te wachten ,
terwijl de overigen in Westers ongeduld de weg op en af ijsbeerden. Om 11 uur was de kudde een uur over tijd en om drie uur was zij nog niet in zicht. Eindelijk kwam het bericht , dat het nog wel even aan zou lopen , de dieren waren namelijk geschrokken van een railbus en weer naar hun punt van uitgang op de berg gevlucht. Tot mijn spijt konden we niet wachten tot hun zenuwen weer wat tot bedaren waren gekomen. Dat was erg jammer , want dan had ik de Lappen met hun lasso's aan het werk kunnen zien om de ongemerkte kalveren en de voor de verkoop aangewezen exemplaren uit de massa te vissen. Maar de tocht zelf , door het besneeuwde heuvellandschap , was toch ook de moeite waard.
De hartelijke groeten van Thomas en Rora , die als geen ander weten wat gastvrijheid is en tot de volgende keer. .
in ons blad van Vrijdag j.1.




