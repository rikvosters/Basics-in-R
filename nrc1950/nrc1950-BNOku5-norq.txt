
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Concerten in Den Haag

( Van onze Haagse muziek medewerker )

Voor een uitverkochte zaal gaf het Residentie-orkest het derde concert van de Beethoven-cyclus : ouverture Leonore III , vierde symphonie en vierde pianoconcert ( solist : Theo van der Pas ) .
Dat de vierde symphonie Willem van Otterloo na aan het hart ligt , bleek uit de ongemeen fraaie uitvoering. Zeer juist en psychisch diep gevoeld. Zeer mooi ook het cantabile adagio , een gedeelte dat veelal te langzaam wordt genomen en dan zijn verrukkelijke innigheid en zang rijkheid ontbeert. Alles tezamen een vrijwel ideale uitvoering van Beethovens idyllische opus 60.
Solist en orkest waren een voorbeeldige eenheid in het pianoconcert in G.
eveneens een opus dat  ondanks zijn ernstige , zelfs zwaarmoedige elementen , van Beethovens vreugde en dankbaarheid ten opzichte van het leven en de natuur vertelt. Zulke composities en hun vertolkingen ondermijnen op gelukkige wijze de zo eenzijdige legende over de permanent verheven-sombere Beethoven , die tot een ieders vreugde niet heeft bestaan. Wie oren heeft om te horen begrijpt hoezeer de meester op de wil tot geluk was afgestemd. Theo van der Pas was op zijn best en gaf een prachtige vertolking.
Groot en hartelijk succes voor solist , dirigent en orkest.




