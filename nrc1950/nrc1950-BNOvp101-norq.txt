
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Herziene ramingen voor de Mars hall-hulp. Engeland krijgt 129 millioen dollar minder

De administrateur van de E.C.A. , Paul Hoffman , heeft bij de senaatscommissie voor de toewijzingen herziene ramingen ingediend voor de Europese dollar-behoeften in het jaar 1950/51. Daarbij deelde hij aan deze commissie mede , dat het mogelijk was de gevraagde toewijzing voor West-Duitsland voor de aankoop van tarwe met 36 millioen dollar te verminderen , aangezien dit land tarwe goedkoper zou kunnen importeren , nu het tot de internationale tarwe overeenkomst is toegetreden. De raming voor Engeland werd met 129 millioen dollar verlaagd. Oorspronkelijk was de raming voor dat land 687 millioen dollar groot.
In de besloten bijeenkomst der commissie zeide Hoffman , dat uit een ingesteld onderzoek is gebleken , dat het mogelijk zal zijn de gevraagde toewijzing voor Engeland met genoemd bedrag te verlagen , daar de positie van dat land na de devaluatie meer is verbeterd dan    verwacht was.
Verder deelde Hoffman mede , dat de E.C.A. 165 millioen dollar minder vraagt , dan het in de begrotingsboodschap van president Truman aan het Congres genoemde bedrag van 3,1 milliard dollar.
Volgens de oorspronkelijke raming , aldus Hoffman , zou het plan-Marshall in de vier jaren van zijn duur 18 milliard dollar kosten , waarbij inbegrepen zouden zijn de toewijzingen voor West-Duitsland , welke in de beginjaren aan het Amerikaanse bezettingsleger werden gedaan. «Thans zal het naar mijn mening mogelijk zijn , het plan te voltooien voor een bedrag van iets meer dan 15 milliard dollar»




