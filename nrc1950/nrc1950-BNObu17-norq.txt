
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Labour wint tussentijdse verkiezing

Bij de gisteren in Neepsend ( Sheffield ) gehouden tussentijdse verkiezing heeft de Labourcandidaat , sir Frank Soskice , de zetel verworven. Hij kreeg 22. 080 stemmen , tegen 8365 voor de liberaalconservatieve candidaat , J. P. Hunt. De communistische afgevaardigde Mooie , kreeg 729 stemmen en verloor zijn borgsom.
De meerderheid van Labour was 13. 715 stemmen tegen 19. 006 in Februari.
De zetel kwam vrij , doordat de bij de algemene verkiezingen gekozen candidaat , kolonel H. Morris ( Labour ) zich terugtrok. De Labour-partij wenst namelijk dat sir Frank Soskice , die advocaat-generaal is , een zetel in het Lagerhuis bezette.
De meerderheid van Labour is nu vier.
Een Labour-lid echter is Dinsdag na een auto-ongeluk in het ziekenhuis opgenomen , zodat Labour thans slechts over een meerderheid van drie kan beschikken.
Binnenkort worden in twee andere districten tussentijdse verkiezingen gehouden.




