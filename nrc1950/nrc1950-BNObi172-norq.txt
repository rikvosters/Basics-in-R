
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Een Stichting Rijksbehoud opgericht

Op Donderdag 8 Juni is de acte gepasseerd , waarbij de Stichting Rijksbehoud is opgericht. Deze stichting is in het leven geroepen na het besluit tot opheffing van het Nationale comité handhaving rijkseenheid , omdat de initiatiefnemers de band met degenen , die het streven van Rijkseenheid hebben gesteund , wilden behouden.
De stichting staat onder leiding van een dagelijks bestuur , waarvan deel uitmaken de heren : C. van Baren jr. , dr. K.J. Boeyinga , K. Drost , mevr. R.W. v. Dijk-Hendriks , en de heren prof. mr.
P.S. Gerbrandy , prof. dr. C. Gerretson , J.H. Hemmers , ( secretaris ) , E. Looyen , A.S. Pinke , J. Reyers , P. Scholten , Ch. J.I.M. Weiter , mr. A. Zeegers.
De stichting wil volgens een circulaire het bewustzijn wekken , dat het Nederlandse volk als volk en staat niet «van de Indische kwestie af» is , al betekent dit niet , zegt de circulaire , dat zij «de grondslagen van de verhouding tussen Nederland en Indonesië» , zoals deze gelegd zijn ter Ronde tafel-conferentie , zou willen aantasten«. Zij meent , dat Nederland niet »af« is van Nieuw Guinea , van de Indische Nederlanders , van de bevolkingen van de Minahassa en de Molukken en van de Nederlandse bezittingen in ondernemingen en bedrijven in Indonesië. Met name wil de Stichting rijksbehoud de aandacht van Amerika door intensieve voorlichting richten op de vraagstukken van Indonesië.




