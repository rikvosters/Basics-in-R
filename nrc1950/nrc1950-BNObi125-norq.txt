
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Vlotte afzet van kaas. Onderhandelingen met Engeland

( Van onze correspondent. )

ALKMAAR , 26 Mei.


De kaasmarkt blijft geleidelijk aantrekken. De gemiddelde prijs te Alkmaar bedroeg Vrijdag  f 1.77.
wat ongeveer 2 cent hoger is dan de vorige week.
De vraag uit BelgiÃ« zowel als uit Duitsland wordt goed genoemd , terwijl het product , dat thans wordt aangevoerd ,
langzamerhand uitstekend geschikt is geworden voor opzet. Dit alles , gevoegd bij het binnenlandse verbruik , blijkt voldoende om de productie op te ruimen.
Intussen begint de voorraad kaas , welke onlangs door de regering is opgeslagen , enige ongerustheid te wekken. Deze kaas is niet van een kwaliteit , die lang kan worden bewaard. Naar ons wordt verzekerd , hebben onderhandelingen plaats met Engeland over verkoop van deze kaas. Tot dusverre werden echter geen resultaten bereikt , omdat de Engelsen een te lage prijs bieden , welke verlies zou betekenen van zeker  f 0.60.
In Friesland wordt op het ogenblik Cheddarkaas gemaakt voor de Engelse markt. Deze kan na 10 weken worden ingeleverd bij het I.V.Z. voor  f 2.23 per kg.
Aangezien deze kaas ongeveer een half jaar oud moet zijn voor consumptie , zal ze voorlopig worden opgeslagen.
Aan de markt te Alkmaar stonden - wat nog zelden of nooit is gebeurd - enkele partijen volvette Goudse De prijs ,
die er voor werd betaald , was betrekkelijk hoog , vergeleken met Zuid-Holland ( f  1.87- f  1.93 ) . Er is echter een tekort ontstaan aan Edammers. De aanmaak van deze kaassoort is aanzienlijk voordeliger en algemeen begint men zich meer op Edammers toe te leggen.
De situatie bij de boter bleef onveranderd. Grote hoeveelheden worden ingeleverd bij het I.V.Z. en af en toe kan men de vraag horen , hoe lang de beschikbare ruimte verdere opname mogelijk zal maken.




