
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : R. V. en A. V. Neptunus

1 Juni a.s. zal Neptunus , een van de oudste Rotterdamse voetbalverenigingen , 50 jaar bestaan. Enige jongelui , onder wie J. Stomph , H. Brouwer , de gebroeders van Dun en de gebroeders Benenga , besloten 1 Juni 1900 tot de oprichting en waarschijnlijk omdat de meesten van deze voor die tijd wel zeer vooruitstrevende jongelieden in de omgeving van de Boompjes woonden en dus aan de Maas waren opgegroeid , werd de naam Neptunus gekozen. Het eerste bestuur bestond uit J. Stomph , voorzitter , K. van Dun en H. Brouwer.
Als terrein had de jonge vereniging het Heuvelveld en daar het kleedlokaal aan de Leuvehaven was , moesten deze pionniers voor en na de wedstrijden een wandeling van ongeveer een half uur maken met de doelpalen op de schouders.
Men had toen nog iets voor zijn sport over , hoewel over amateurisme nauwelijks werd gesproken ! Toegelaten tot de R. V. B werkte Neptunus zich in de kortst mogelijke tijd op tot de derde klas van de N. V. B. In 1910 beschikte Neptunus over een sterk elftal , dat het kampioenschap van de derde klas behaalde en naar de tweede klas promoveerde.
Duizenden toeschouwers genoten toen 's Zondagsmiddags op het Heuvelveld gratis van goede wedstrijden , zoals tegen het sterke Concordia uit Delft met de geduchte linksbinnen Dr.
Jan Thomee , A. F. C. , D. V. S. Achilles , Ajax en Blauw-Wit. Niet minder dan 34 jaar heeft Neptunus in de tweede klas gespeeld , welk tijdvak alleen werd onderbroken in 1922/23 toen een seizoen in de derde klas werd doorgebracht.
Vele en grote moeilijkheden heeft Neptunus gekend , maar de levenskrachtige drietanders hebben die steeds weten te overwinnen. Het vertrouwde Heuvelveld ,
dat in de ogen van de consul van de N. V. B. geen genade meer vond , werd in 1915 prijsgegeven voor een eigen terrein te Schiebroek. Daar ging het enige tijd bergafwaarts met de vereniging zelfs zo , dat in 1919 tot ontbinding werd besloten. Daar werd echter weer op teruggekomen , want enkele trouwe Neptunianen , die van geen wijken wilden weten , brachten een combinatie tot stand met de vereniging Het Westen die toen kampioen van de R. V. B. was maar geen veld had. Deze combinatie waardoor jeugdige en goede spelers de gelederen kwamen versterken , bracht nieuw leven in Neptunus. Verschillende malen hebben de blauw-witten nog van terrein moeten verwisselen , maar dit heeft niet verhinderd , dat door bestuurder en spelers met volharding aan de ontwikkeling van de vereniging werd doorgewerkt. De aanloop , 34 jaar ,
was lang genoeg , maar aan het eind van het seizoen 1943/44 werd de sprong van de tweede klas naar de hoogste afdeling met succes volbracht. Het was een in alle opzichten verdiend succes , niet alleen voor de spelers , die de promotie tot stand brachten , maar ook voor de toegewijde voorzitter , de heer F. H. Timmerman , die , met Het Westen tot Neptunus toegetreden , sedert 1922 onafgebroken de scepter zwaait en nog steeds de ziel van het bestuur is. Wij hopen voor Neptunus , dat de degradatiewedstrijd en ,
die nog geen beslissing hebben gebracht , tenslotte nog het gewenste resultaat voor de oude vereniging zullen hebben.
Zaterdag , 27 dezer recipieert Neptunus in de Beursfoyer.
Den Haag : Bondsteam-Middlesex 2-2.




