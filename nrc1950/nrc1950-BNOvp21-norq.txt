
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Consultatieve groep wordt opgeheven

Het ligt verder in de bedoeling , de z .g.
consultatieve groep van de O. E. E. S. , aanvankelijk uit zeven ministers bestaande , die onder voorzitterschap van de voorzitter van de Raad pleegt bijeen te komen , op te heffen. Deze groep is inmiddels tot elf ministers uitgedijd en men wil daarvoor in de plaats stellen een kleiner lichaam , een uitvoerend comité op ministerieel niveau , waarvan verwacht wordt , dat het doeltreffender zal kunnen werken dan de consultatieve groep.
In dit uitvoerend comité zouden de volgende zeven landen vertegenwoordigd worden : Engeland , Frankrijk , Italië , Ierland , Duitsland , België en Denemarken ,
Op ambtenaren-niveau bestaat er sinds de oprichting van de O. E. E. S een uitvoerend comité , waarin Nederland tot dusver zitting had. Nederland treedt nu af ten behoeve van België ,
tegelijk met Griekenland , Portugal en Noorwegen. West-Duitslands intrede in dit orgaan en mr. Stikkers verkiezing tot voorzitter van de Raad zijn ongetwijfeld de belangrijkste beslissingen ,
die van de Raad in deze zitting verwacht worden.
De politieke bemiddelaar zal verder verslag uitbrengen over zijn tot nu toe opgedane ervaringen , maar zal zich , naar men aanneemt , bepalen tot een vrij summier overzicht , dat vrijwel gelijkluidend zou zijn aan het verslag , onlangs aan de consultatieve groep uitgebracht.
Over het cardinale punt , de Europese betalingsunie , worden nog besprekingen gevoerd en op dit gebied en het daarmee samenhangende vraagstuk van de liberalisatie van de handel ( opheffing van contingenteringen enz. ) zou geen enkele beslissing worden genomen.
Het zal nog wel enige maanden duren , voordat dit onderwerp rijp voor een accoord zal zijn.






