
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Vooruitgang

AMERIKA kent. net als Zuid-Afrika , een sterke scheiding tussen blank en zwart. Nu is er echter , zoals onze correspondent te New York ons meldt , in deze dam van segregatie een gat geslagen.
het veertiende amendement op de Amerikaanse grondwet verleent de negers volledig burgerschap en gelijke bescherming van de wetten. In 1896 echter opende een uitspraak van het Opperste Gerechtshof de deur voor segregatie door te bepalen , dal zo lang de staten «afzonderlijke doch gelijke» faciliteiten voor negers verschaffen ,
het veertiende amendement niet wordt overtreden. Als gevolg hiervan zijn in 17 van de 48 staten der unie , benevens het district Columbia , dat het gebied van de hoofdstad Washington omvat ,
de negers in meerdere of mindere mate buiten de gemeenschap der blanken geplaatst. In sommige staten gaat deze segregatie zo ver , dat er afzonderlijke scholen , universiteiten , hospitalen en bibliotheken zijn voor de blanken en voor de kleurlingen. Op de stations vindt men wachtkamers voor blanken en andere , meestal zeer onsmakelijke ,
wachtkamers voor «gekleurden». Ook in de treinen , worden de burgers van verschillende huidskleur streng gescheiden gehouden.
Hoewel de wet op het verkeer tussen de staten waarborgen inhoudt tegen «onredelijk vooroordeel» , handhaven de meeste spoorwegmaatschappijen , die de verbindingen met het Zuid en onderhouden , de stelregel , volgens welke enige tafeltjes in het achterste gedeelte van de restauratiewagen voor negers worden gereserveerd. Zodra de trein dan een staat binnenkomt , waar aan de scheiding tussen blanken zwart streng wordt vastgehouden , worden deze tafeltjes door middel van een gordijn van de rest van de wagon afgescheiden. Voor de neger klanten wordt hetzelfde menu tegen dezelfde prijzen opgediend , waarmede men tot dusver meende aan de verplichtingen , welke de wet oplegt , te hebben voldaan.
Ook op verschillende universiteit en in het Zuiden heeft men tot nu toe studenten van donkere huidkleur hardnekkig geweerd.
Tegen al deze maatregelen is vaak geprotesteerd en soms pogen de strijders voor werkelijke gelijkstelling tussenbeide bevolkingsgroepen een uitspraak omtrent de rechtsgeldigheid ervan uit te lokken. In hoogste instantie heeft het Opperste Gerechtshof thans in drie van deze gevallen uitspraak gedaan. In het eerste geval had een neger-student verzet aangetekend tegen het feit , dat de juridische school van de universiteit van Texas geweigerd had hem als student toe te laten. In plaats daarvan had men hem willen dwingen college te lopen op een nieuwe rechtsschool , die speciaal voor hem ( en andere negers ) zou worden ingericht. Het tweede geval betrof een neger-student , die wèl tot de universiteit van Oklahoma was toegelaten , doch die in de collegezalen , de bibliotheek ,
de lunchroom en overal elders , waar de studenten samenkomen , van de blanke studenten gescheiden moest zitten. Het derde geval gold het protest van een neger tegen plaatsnemen in een restauratiewagen van de Southern Railway «achter het gordijntje».
Ten aanzien van al deze gevallen heeft het Hof als unaniem oordeel uitgesproken , dat deze «afzonderlijke» !
faciliteiten niet als «gelijke» kunnen worden beschouwd. Blijkbaar steunt het in niet het betoog van de lands-advocaat , Philip B. Perl man , namelijk dat de notie dat met deze afzonderlijke faciliteiten aan de grondwettelijke voorschriften wordt voldaan , «een verouderde opvatting» is. Tenslotte is afscheiding , zelfs indien gelijke faciliteiten geboden worden , een vorm van ongelijkheid en dus discriminatie.
Als gevolg van deze uitspraken is het gehele Zuiden in rep en roer. In de meeste van deze staten is het onderwijs aan de negerbevolking jarenlang verwaarloosd. Thans ziet men zich daar voor de noodzakelijkheid geplaatst om , hetzij de negers tot de scholen voor blanken toe te laten , ofwel faciliteiten te scheppen ( bouwen van nieuwe scholen , e.d. ) die de toets van gelijkheid in alle opzichten kunnen doorstaan. Dat schept een moeilijk dilemma , want in vele streken in het Zuiden is de oppositie tegen het eerste nog oppermachtig en met de tweede oplossing zijn ettelijke millioenen gemoeid en men weet niet waar die vandaan te halen. Herman Talmadge , de gouverneur van Georgia , heeft gezegd :
«Zolang ik gouverneur ben , zullen geen negers op de scholen der blanken worden toegelaten.» Er wordt stemming gemaakt , men werkt hard met intimidatie ; velen vrezen een wederopleving van de beweging van de Ku Klux Klan.
Toch heeft het besluit van het Hof reeds barrières gebroken. De universiteit van Texas heeft zich ervoor gebogen. Drie negerstudenten zijn er nu toegelaten ; andere aanvragen tot toelating worden overwogen. Het is niet veel , maar het is een begin , dat overigens aantoont hoe langzaam en moeizaam dit proces is van het neerhalen der grenspalen. Zo is het regeringsontwerp tot verplicht nakomen van rechtvaardige arbeidspractijken tijdens de behandeling in het congres dermate verzwakt , dat er in de practijk weinig drang van kan uitgaan. Met het waarborgen van de burgerrechten voor alle leden van de bevolking blijft het in menig opzicht. pover gesteld. Discriminatie bestaat in feite nog overal in het Zuiden ; in het Noorden is de situatie nog ver van ideaal , al worden er de wettelijke voorschriften ook trouwer opgevolgd.
Nochtans is het besluit van het Hof voor de regering van Truman een succes , dat zij bij de komende verkiezingen stellig zal pogen uit te buiten. Het betekent alweer een kleine stap voorwaarts. Men dient echter wel te beseffen dat de Ver. Staten er nog lang geen aanspraak op kunnen maken een natie te zijn , waar alle burgers in de practijk gelijke rechten genieten.


