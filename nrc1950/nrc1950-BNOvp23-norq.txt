
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Heden vergadert te Parijs de Raad van de O.E.E.S. Verkiezing van mr. Stikker tot voorzitter ?


( Van onze correspondent )

PARIJS , 4 April . -

Na de generaals , die in den Haag vergaderd hebben , na de ministers van buitenlandse zaken en de politici , die te Straatsburg zijn bijeengekomen voor hun besprekingen over de Raad van Europa , is thans het woord aan de financiële en economische Europese opperhoofden. Het gaat langzaam , het werk van Europa's unificatie op militair , politiek en economisch financieel gebied , maar er wordt zeker genoeg over gepraat !
Heden dan vergadert de Raad van de O.E.E.S. , de hoogste Europese organisatie op economisch gebied , waarbij alle landen , die Marshallhulp ontvangen , zijn aangesloten , en de verwachting is , dat de te nemen beslissingen van hoofdzakelijk , zo niet uitsluitend huishoudelijke aard zullen zijn. In verscheidene vacatures voor bestuursfuncties zal moeten worden voorzien en het is zeer waarschijnlijk , dat de sedert Februari optredende politieke bemiddelaar van de O.E.E.S. , mr. D.U. Stikker , tot voorzitter van de Raad zal worden gekozen in de plaats van de Belg Paul van Zeeland.
België heeft sedert twee jaar ( eerst Spaak , later Van Zeeland ) het voorzitterschap van de Raad vervuld en zal nu deze zetel aan Nederland afstaan. Wanneer het heden zo zou lopen ,
zal mr. Stikker zijn sedert Februari begonnen taak verenigen met die van het voorzitterschap van de raad : de titel van politiek bemiddelaar vervalt , maar de functie niet.




