
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Korte berichten. Binnenland

- Ernstige storing in telefoonverkeer.
De gehele dag is het automatisch telefoonverkeer tussen het district Amsterdam met plaatsen in Noord-Holland benoorden Zaandam gestoord geweest , ten gevolge van een kabelstoring tussen Zaandam en Purmerend. Alle plaatsen waarvan het netnummer begint met K 22 waren hierdoor voor het district Amsterdam onbereikbaar en omgekeerd.
Met man en macht is men aan het werk om de defecte kabel van een nieuw stuk te voorzien. Gehoopt wordt , dat de storing vandaag zal zijn opgeheven.


- Een houten opslagplaats te Haarlem aan de Wagenmakerslaan is van morgen afgebrand. Vier bedrijven , die in deze loods van twee verdiepingen hun magazijn hadden , zijn ernstig gedupeerd ,
aangezien zij er niet in geslaagd waren in verband met het grote brandgevaar een verzekering af te sluiten. Omtrent de oorzaak is nog niets bekend.


-Een grote serie inbraken in het Gooi , Amsterdam en Loosdrecht , die in de laatste tijd hebben plaats gehad , is door de recherche van de rijkspolitie in het district Utrecht tot klaarheid gebracht.
Vijf inbrekers zijn gearresteerd en inmiddels aan de politie overgegeven.
De volledige buit van alle misdrijven is in een woning te Amsterdam , verstopt onder de houten vloer , opgespoord.


- De Leeuwarder ambachtsschool , de eerste inrichting op dit terrein in Friesland , bestaat op 12 Juni 70 jaar.


- De bouw van het Centraal militair hospitaal te Utrecht is met de ingebruikneming van het zusterhuis , voltooid. De opening van dit zusterhuis , dat negentig gediplomeerde en leerling-verpleegsters zal huisvesten , heeft gisteren in tegenwoordigheid van vele burgerlijke en militaire autoriteiten plaatsgehad.
Tot elf jaar gevangenisstraf met aftrek heeft de bijz. Raad van Cassatie de straf van 14 jaar teruggebracht , die door het bijz. Amsterdamse hof was opgelegd aan H. J. K. , die in de bezettingstijd commissaris van het N. V. V. en beheerder van de n.v. Arbeiderspers was geweest.
De procureur-fiscaal had tot verlaging tot 9 jaar geconcludeerd.




