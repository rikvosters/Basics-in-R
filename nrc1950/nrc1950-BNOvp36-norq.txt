
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : De tweede verjaardag van het plan-Marshall. Mars hall : «Weest op uw hoede »


«Wij zijn gewikkeld in een gevaarlijke strijd met een onverzoenlijke vijand en wij moeten die »strijd tot het einde toe voeren« zo heeft generaal Marshall op ten plechtigheid ter viering van de tweede verjaring van het plan verklaard. Het was noodzakelijk het program van hulpverlening aan Europa tot 1952, maar niet langer , onverminderd tot een goed einde te brengen. Na die datum moesten de Europese landen tot een onderlinge samenwerking komen om hun voortbestaan en hun voorspoed te verzekeren »in een moderne wereld , waarde concurrentie hoogtij viert«.
De oud-minister van buitenlandse zaken sprak zich uit voor stopzetting van de hulp in Juni 1952. Hij gaf toe , dat het zeer moeilijk voor Europa zou zijn zover te komen , dat het in 1952 zichzelf zou kunnen bedruipen. Er zou hard gewerkt moeten worden. Handelsbelemmeringen moesten weggenomen en nieuwe afzetgebieden gevonden worden.
Met betrekking tot de strijd tegen het communisme zei generaal Marshall : »Wij zijn in een grote strijd gewikkeld. Gij loopt misschien niet hetzelfde gevaar als soldaten aan het front , maar gij neemt deel aan een actie tegen een vijand , wiens optreden nooit zo gevaarlijk is geweest als thans. Weest op uw hoede. De stellingen zijn ingenomen en de overwinning in die strijd is van evenveel belang voor de vrede en de voorspoed in de wereld als welke oorlogsoverwinning in de geschiedenis ook.«
Ook minister Acheson , heeft gisteren bij deze gelegenheid een beroep op de Verenigde Staten gedaan om de handel met Europa en de rest van de wereld in evenwicht te brengen.
In een samenkomst van het personeel van de E.C.A. zeide Acheson : »Wij zien in , dat zowel voor ons als voor Europa de handel een straat is , waarin het verkeer in twee richtingen gaat en dat wij een grote verantwoordelijkheid dragen voor het bereiken van een bevredigend evenwicht in onze handel met Europa en de wereld«.




