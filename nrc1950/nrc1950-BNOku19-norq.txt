
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Rembrandts etsen. Sublieme bloemlezing in Boymans

BOYMANS is met een Paasverrassing gekomen : etsen van Rembrandt , een honderdtal bladen uit de sublieme collectie van de heer I. de Bruyn en zijn echtgenote mevr. J. G. de Bruyn-van der Leeuw , die in Zwitserland wonen. Ge krijgt met het getoonde een zuiver en volledig overzicht van de ontwikkeling van Rembrandts etskunst met zeer talrijke hoogtepunten uit de diverse onderwerpen , welke hij behandelde.
De betekenis van deze expositie ligt mede in het bijzonder in de voortreffelijke drukken , waaruit de collectie bestaat. De kwaliteit van de druk is bij  de grafiek bepalend voor de schoonheid , het geldt in hoge mate ook voor de etsen van Rembrandt en zeer klemmend voor zijn latere. De verzamelaar had het geluk in 1922 de grondslag voor zijn collectie etsen te leggen door aankoop van een aanzienlijk aantal bladen uit het bezit van de kenner en bewonderaar van Rembrandt , die Jan Veth was. Nadien completeerde hij zijn verzameling door aankopen uit befaamde , oude collecties , zoals de verzameling-Rudge.
ALDUS dan kan gezegd worden , dat hier het neusje van de zalm wordt getoond van de schoonste particuliere collectie voor het etswerk van onze grootmeester. Ge zoudt dit feit wel met uitroeptekens en kwalificaties als klaterend applaus willen accentueren , maar de intieme , innige en zuivere sfeer der grafiek , vraagt eerder zwijgend kijken blijven en steeds dieper genieten. Een tentoonstelling met een Paasgedachte : «De oude Bijbelse geschiedenissen ontvangen een nieuwe menselijke betekenis , die al het schoolse en verstarde verdringt en de heilige gestalten op onvermoede wijze tot een nieuw leven schept» , om een citaat van Von Manteuffel over te nemen uit de inleiding van de zeer verzorgde catalogus.
Dat «nieuw beleven » slaat ook op de vele andere onderwerpen van deze etskunst , want altijd is er bij Rembrandt de eigen getuigenis , het zichzelf verwezenlijken in de verbeelding , waarin het onderwerp , het geziene beeld , werd opgenomen.
Rembrandts etskunst vormt een der schoonste , boeiendste , diepzinnigste en ontroerendste hoofdstukken van de lange geschiedenis der beeldende kunst. De meester rijst uit dat hoofdstuk op als een phenomeen.
Toch stond hij niet alleen. Ge denkt aan dat andere genie Hercules Seghers , die met zijn technische vondsten , zijn nieuwe natuurgevoel en fantasie inspirerende invloed had op Rembrandt.
Trouwens : ongeëvenaard werd in Hollands 17de eeuw geëtst , met volle overgave aan de technische mogelijkheden en stimulerende gevoelens van vrijheid in het tekenen. Tezamen met anderen maakte Rembrandt , maar hij dan als de geniale alle anderen overschaduwende kunstenaar , de grafische kunst tot een waarlijk autonome. Natuurlijk mag men er niet aan denken een strenge scheiding te maken tussen de schilder en de etser. Zij vormen een twee-éénheid , waarvan echter toch elke persoon een zeer aparte en complete is. De ontwikkeling in technisch kunnen en de innerlijke evolutie weerspiegelt zich in de groei van het schilder- en etswerk , in het laatste dan blijken de verworvenheden vaak het eerst , de innerlijke groei zeer lucide ook , de toenemende visionnaire kracht der verbeelding het saillantst.
VAN 1626 tot 1661 heeft Rembrandt geëtst , voortdurend toch eigenlijk en veel de grafiek beoefenend. Alleen in de allerlaatste jaren van zijn leven niet meer , misschien omdat hij het etsen toen niet meer nodig had , hij als schilder alleen nog maar de onbelemmerde en vrij uit zichzelf scheppen de kunstenaar geheel en al was geworden.
Zijn drang naar de grafiek , naar de etskunst toch lijkt zijn drang naar volkomen vrijheid als kunstenaar te zijn.
Ge leest dit in de zelfverzekerde kracht van zijn lijn , in de spontaniëteit , waarmee zij zich beweegt , zich stort in de betoverende avonturen van licht en donker , zich verwart in de dronken makende vreugde van weelderige abstracties , waaruit bekende gezicht en opduiken in nieuwe glanzen en zich openbaren als fascinerende existenties.
Ziet in de lijn steeds dat onbevangen trillen van de gemoedstoestand van de kunstenaar , zijn zo gedifferentieerde ontroeringen bij het zien van moeder , van vrienden , het verbeelden van bijbelse dramatiek , de tragiek in naakten , bij het opgenomen worden in de wijde adem van de natuur , het proeven van sfeer en stemming buiten en in interieurs , ziet vooral zijn ontroeringen bij de vaart van zijn dichterlijke verbeelding en zijn ontdekkingen van het essentiële door concentratie en vereenvoudiging. Rembrandt en het licht - het thema wordt in de getoonde collectie uitgespeeld in een dramatische handeling met climax in de vervaarlijke dreigingen , welke wegebt in de toenemende kracht van schier magische bezinning.
EEN boventijdelijke kunst , al leeft zij diep menselijk uit haar eigen tijd.
Ge zoudt het eerste etsje , een portretje van de moeder , uit 1628 met zijn zo innige zacht glimlachende gevoeligheid veel later willen dateren , waartoe ook de kunsthistorische kenners wel in de verleiding zijn geweest. Ge zoudt een der laatste «De slapende negerin » ,
zo ge de hand niet zag , die ge altijd ziet , de hand waarin volkomen be-

( deel mist )

laatste tijd. En dit is dan nog maar een greep. Maar misschien geniet ge , omdat alles mooi en zinrijk is , nog het allermeest door eigen voorkeuren te laten gelden en daar zo telkens eens naar terug te keren. Enkele speciale voorkeuren van ons behalve het genoemde zelfportret uit '48 en het portret van Clement de Jonghe : het portret van Lutma , dat van dr. Bueno , het gezicht op Haarlem , de biddende David uit '52 , de blinde Tobias uit '51 en van de naakten het heilige met de hoed.




