
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Monteux onderscheiden

( Van onze Amsterd. correspondent. )

De Koningin heeft de dirigent Pierre Monteux , officier in de orde van Oranje-Nassau. bevorderd tot commandeur. Van deze bevordering deed de secretaris generaal van Onderwijs , Kunsten en Wetenschappen ,
mr. Reinink , gisteravond mededeling na afloop van de galapremière van Webers Oberon door de Nederlandse Opera in de Stadsschouwburg.
Toen de dirigent ten tonele verscheen om te midden der medewerkenden de hulde van het publiek voor de door hem geleide uitvoering in ontvagnst te nemen , gold hem reeds een bijzonder applaus. Later ,
toen mr. Reinink aan het eind van zijn rede , deze bevordering bekend maakte ontving Monteux geestdriftige bijval voor deze onderscheiding.
Mr. Reinink , die zich bediende van de Engelse taal , sprak namens de Nederlandse regering woorden van oprechte dank en waardering tot de dirigent voor hetgeen hij voor het Nederlandse muziekleven heeft gedaan , voor zijn gewichtig aandeel in de ontwikkeling van het mede door hem tot internationale naam gekomen Concertgebouw-orkest , zijn leiding bij menige uitvoering van de Wagnervereniging en thans bij de jonge opera. In de benoeming , reeds lang geleden , tot officier in de orde van Oranje-Nassau , waren die verdiensten reeds geëerd , doch , zo zeide mr. Reinink , op grond van het vele belangrijke dat ge nadien nog voor het Nederlandse muziekleven hebt verricht ,
mocht thans deze bevordering volgen.
Mr. Reinink hing de dirigent het commandeurslint om de schouders.
Pierre Monteux , antwoordende in het Frans , sprak jegens HM. de Koningin zijn dank uit voor deze bevordering en zeide zich daarmee hogelijk vereerd en trots te gevoelen en haar een verdere bijdrage te achten in de wederkerige waardering tussen Nederland , zijn muziek , en zijn publiek en zichzelf.



