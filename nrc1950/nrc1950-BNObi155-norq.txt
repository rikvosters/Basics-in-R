
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : De sigarenindustrie over vrijstelling omzetbelasting

Het voorstel om de sigaren tijdelijk van omzetbelasting vrij te stellen , is door de Nederlandse sigarenindustrie , zij het dan niet met groot enthousiasme , dan toch wel met een gevoel van erkentelijkheid ontvangen. Men heeft zich gerealiseerd ,
dat de minister onder de huidige omstandigheden niet aan het bestaande accijns schema kan tornen en dat de gedeeltelijke oplossing , die thans is gevonden ,
de enige maatregel is , die op dit moment kon worden genomen.
De sigarenindustrie blijft echter op het standpunt staan dat , wil men uiteindelijk bereiken , dat de werkgelegenheid in de industrie weer op de oude basis wordt hersteld , een verlaging van de accijns in de nabije toekomst noodzakelijk zal zijn.
Van de vrijstelling van omzetbelasting verwacht de industrie niettemin enig soelaas en verruiming van de sigaren markt is dan ook zeer wel mogelijk. De industrie bespaart namelijk niet alleen de door haar op te brengen omzetbelasting maar zij zal tevens in staat zijn de handelsmarges voor groot-en detailhandel te verlagen met het percentage , dat tot nu toe door grossier en winkelier aan de fiscus moest worden afgedragen.
De handel komt hierdoor vanzelfsprekend niet in een nadeliger positie , omdat de netto-inkomsten niet worden verminderd.
Voorts zal de sigarenindustrie intern haar pogingen voortzetten die maatregelen te treffen , die tot verdere bezuinigingen kunnen leiden , waardoor men weer dichter kan komen tot het niveau.
waarop de industrie zonder verlies kan doorwerken.




