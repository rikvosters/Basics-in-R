
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Bakersprookje

( Van onze Haagse medewerker voortoneel )

Op 1 April is het «Bakersprookje » ( de wat raadselachtige vertaling van Ronals Jeans' «Youngwives' tale» ) zijn derde maand ingegaan en wel in de Kleine Comedie te 's-Gravenhage , waar men er ongetwijfeld met evenveel plezier naar zal luisteren als in Amsterdam en elders in den lande. Het is een luchtig niemendalletje over de problemen van samenwonen en kinderjuffrouwen-nood , maar de wijze , waarop de vertaalster , Mary Dresselhuys , het opdient als de voormalige actrice , die probeert een goede huisvrouw te zijn , is zo ontwapenend gracieus en charmant dat ieder zich van ganser harte amuseert. Hoe verstaat deze comédienne de kunst om de eenvoudigste zin zo langs de neus weg te lanceren dat zelfs de grootste nurks er om lachen moet. Haar spel kwam des te beter uit tegen het wat stuggere van Louis Borel ,
die in zijn regie de blijspel toon goed wist te treffen en in de mise-en-scene met succes met de ruimte had gewoekerd. Van de andere medespelenden verdient de degelijke kinderjuffrouw van Emmy van Swoll een extra pluim





