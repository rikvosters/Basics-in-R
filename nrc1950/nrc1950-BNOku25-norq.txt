
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Het jubileum van de «Koninklijke». Monument van particulier initiatief

( Van een correspondent. )

DEN HAAG. 16 Juni.


Onder zeer grote belangstelling zowel van regerings- en parlementaire zijde , als van de zijde van het industriële- en handelsleven heeft de minister van economische zaken ,
prof. mr. J. R. M. van den Brink vanmiddag de tentoonstelling «Zestig jaren Koninklijke» , welke tot 9 Juli in de grote zaal van de Dierentuin wordt gehouden ,
geopend. Bij deze gelegenheid deelde de minister mede , dat de Koningin de directeur-generaal , mr. van Hasselt , heeft benoemd tot ridder in de orde van de Nederlandse Leeuw , en het hoofd van de personeelsafdeling te Amsterdam ir.
Rijks tot officier in de orde van Oranje-Nassau. De eremedaille in goud van Oranje-Nassau is toegekend aan de heren van Gessel te Pernis en van Leeuwen te Amsterdam , terwijl deze medaille in brons aan de heren van Egmond en Brouwer in Den Haag is geschonken.
De minister legde in zijn openingsrede de nadruk op de enorme betekenis , welke de Koninklijke heeft voor ons land , en op het werk dat de mij. heeft verricht. Dikwijls waren de omstandigheden uitermate moeilijk en daarom zou het advies voor de toekomst kunnen zijn : pal in de branding.
De Koninklijke staat thans voor ons als een monument van particulier initiatief ; zij toont ons de vruchtbare werking , welke het initiatief van leiding en personeel heeft gehad op haar belangwekkende ontwikkeling. Minister Van den Brink zei er zich over te verheugen , dat de ontwikkeling van dit initiatief gepaard ging en gaat aan vruchtbare en loyale samenwerking met de Nederlandse regering. Hij zag hierin een treffende illustratie van de mogelijkheden , die bestaan om particulier initiatief en overheidsleiding in het belang van het land in harmonie samen te brengen.
Na een overzicht te hebben gegeven , van de werkzaamheden van de mij. gedurende de afgelopen zestig jaar , bracht minister Van den Brink de aardoliewinning in Drenthe in herinnering. De binnenlandse olieproductie dekt thans reeds ongeveer 30 pct. van de Nederlandse behoefte.
De verwerkingsindustrie , de raffinage te Pernis , de Mekog te IJmuiden zijn daarnevens belangrijke bases voor de industriële ontwikkeling van ons land. Daarnaast levert de Koninklijke nog indirect een grote bijdrage aan de economische activiteit van Nederland.
Het is dan ook moeilijk te zeggen , welk een plaats de mij. in de Nederlandse volkshuishouding inneemt. Maar wij kunnen veel zeggen , als we eraan herinneren ,
dat zij erin is geslaagd haar praedicaat tot een eigennaam te maken ; de Koninklijke.
Na een korte antwoordde van mr.
van Hasselt , bood de voorzitter van de Mij. voor Nijverheid en Handel de gouden medaille van deze mij. aan.


De tentoonstelling

De tentoonstelling , welke de gehele zaal van de Dierentuin in beslag neemt , geeft een uitstekende indruk van de belangrijkste drie onderdelen van dit machtige bedrijf : de opsporing , de winning en de verwerking van de ruwe olie. Op aanschouwelijke wijze zijn de verschillende phasen in de aardolieindustrie voorgesteld door middel van foto's , kaarten ,
maquettes en in verkleinde uitgave of op ware grootte opgestelde materialen.
Zo trekken zeer in het bijzonder de schitterende maquette van het bedrijf te Curaçao en het grote bord. waarop de gehele ontwikkeling van ruwe olie tot de vele hoofd- en bijproducten is voorgesteld ,
de aandacht.
Een in reliëf uitgevoerde wereldkaart , geflankeerd door een gestyleerde tanker en een distillatie-apparatuur , geeft voorts een beeld van de aard en de omvang het bedrijf. Duidelijk is op de kaart te zien , hoe de belangen van de Koninklijke Shellgroep over de gehele wereld verspreid liggen. Verscheidene gekleurde lichtpunten geven aan waar de olieterreinen , raffinaderijen en bunkerstations gelegen zijn.
De entreeprijs voor de tentoonstelling komt ten goede aan het Nederlandse Rode Kruis.




