
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Felle aanklacht van McCloy tegen Rusland

De Amerikaanse hoge commissaris voor Duitsland , John McCloy , beschuldigde gisteravond in een rede aan een diner van de Pilgrims Society te Londen het Kreml van pogingen om de kloof tussen het Oosten en Westen in Duitsland , met gebruikmaking van «nazi-methoden» te verbreden. Hij verzekerde echter , «dat de communisten er niet in zuilen slagen , de stad Berlijn in handen te krijgen.» «Wij zullen in Berlijn blijven , » verklaarde McCloy.
De Britten , Fransen en Amerikanen waren vastbesloten en trokken volledig één lijn. «De vrije mannen en vrouwen van de stad zullen het niet toestaan en wij evenmin ».


«Duitsland moet deel van Verenigd Europa vormen »


Om de veiligheid te verzekeren , zo ging McCloy verder , was het niet alleen nodig , dat Duitsland in militair opzicht aan banden gelegd en gedemocratiseerd werd , maar ook , dat het deel zou gaan uitmaken van een verenigd Europa. De noodzaak van een verenigd Europa drong temeer door de bedreiging uit het Oosten , Bij iedere bespreking van het Duitse vraagstuk had men te maken met de tegenstelling Oost-West , aldus McCloy.
De Russen hadden voortdurend de pogingen der Westerse geallieerden om de eenheid van de vier bezettende mogendheden in stand te houden verijdeld , zo zeide de hoge commissaris.
Hun streven was slechts gericht op de onderwerping van Duitsland. Zij maakten hiertoe gebruik van dezelfde methoden , waarvan de nazi's zich bedienden. Ondanks hun plechtige belofte het Duitse militarisme uit te bannen , leidden zij een Duits leger in de Oostelijke zone op onder het mom van een politiemacht.
Volgens McCloy was de Russische actie in de eerste plaats gericht tegen Berlijn. «De voorpost achter het ijzer en gordijn en een voortdurende herinnering voor de volken van de satelliet-landen aan de mogelijkheid van een andere levenswijze ». De Russen hadden de stad achtereenvolgens geplunderd , voor zich trachtten te winnen en uitgehongerd. Thans probeerden zij met behulp van hun « marionetten regiem » Berlijn er onder te krijgen.


Aanmoediging van werkelijke democratie

Om te beletten dat Duitsland weer een bedreiging zou worden , had men zich door twee beginselen laten leiden : het verbieden van instellingen en activiteiten ,
die een gevaar voor de vrede vormden en het aanmoedigen van werkelijke democratie. Een doeltreffende controle tegen een herstel van het Duitse oorlogsapparaat zou blijven bestaan totdat men ervan overtuigd was , dat de progressieve krachten zich een sterke positie in het politieke en economische leven hadden veroverd , aldus McCloy.
Teneinde de groei van de democratie te bevorderen , had het Duitse volk «aanzienlijke bevoegdheden en verantwoordelijkheden»
gekregen. Niettemin hadden de geallieerden zich nog belangrijke bevoegdheden voorbehouden. In geval van een werkelijke dreiging zouden zij alle of een gedeelte van de macht , die zij prijsgaven , weer aan zich kunnen trekken.
Er waren , aldus McCloy , in Duitsland nog steeds tekenen te bespeuren , die de noodzaak van beperkingen en controlemaatregel en aantoonden.
McCloy verklaarde eerder dat in Duitsland een economie moest worden geschapen , sterk genoeg om een gebied , dat de helft van zijn vooroorlogse omvang had en 70 procent van de bevolking van vóór de oorlog omvatte , te onderhouden. Er moest een oplossing gevonden worden voor het dilemma , dat een dergelijke economie een bedreiging zou vormen voor de Europese economie. Naar de overtuiging van de hoge commissaris zou dit alleen mogelijk zijn door Duitsland in een grotere Europese gemeenschap op te nemen.
Het belangrijkste aspect van het vraagstuk was volgens McCloy de psychologische en geestelijke factor. Van het uiterste belang was een werkelijke Europese gemeenschap. Het Westen had thans nog de gelegenheid zich te verenigen voor zijn eigen verdediging. Morgen zou het te laat kunnen zijn. Zonder een effectieve Europese unie scheen een permanente oplossing van het Duitse vraagstuk niet mogelijk , zo besloot McCloy.






