
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Cursus voor artsen te Oss

( Van onze correspondent )

NIJMEGEN , 13 Juni.


Vrijdag en Zaterdag wordt in Oss door de N. V. Organon een artsencursus georganiseerd waar een viertal professoren inleidingen zullen houden. Vierhonderd artsen uit ons gehele land , meer konden niet worden ondergebracht ,
zullen deze cursus welke voornamelijk gaat over de toepassing van A.C.T.H. en het vitamine B12. bijwonen.
De belangrijkste inleider is prof. dr. Hans Selye. directeur van the Institute of Experimental Medicine and Surgery University of Montreal , Canada. Prof. Selye is de ontwikkelaar van de theorie dat de bijnier de centrale plaats in het organisme vervult in de afweer van het lichaam tegen schadelijke acties. Deze theorie , welke enkele jaren geleden zwaar werd aangevallen , heeft langzamerhand steeds meer erkenning gevonden en sindsdien wordt prof. Selye de meest vooraanstaande autoriteit op dit gebied der medische wetenschap geacht.
Als geneesmiddel tegen nierziekten , vooral in gevallen van ziekten der bijnier , is het middel A.C.T.H. bekend.
Slechts twee fabrieken ter wereld , een in de V. S. en Organon in Oss , vervaardigen dit middel , vandaar de interesse van deze maatschappij bij een behandeling van dit onderwerp voor een uitgelezen groep medici.
Het programma vermeldt verder een inleiding van prof. dr. S.M. de Jongh.
hoogleraar in de Pharmacologie aan de Rijksuniversiteit te Leiden over het onderwerp : «Iets over de werking en toepassing van Gonadotrope Hormonen » ( Vrijdagochtend ) , de lezing van prof. dr. Selye in de middaguren , daarna een inleiding van prof. dr. S. van Creveld , hoogleraar in de kindergeneeskunde aan de Gem. Universiteit te Adam. over «De klinische toepassing van A.C.T.H. bij rheumatoide arthritis bij kinderen ». Voor Zaterdag staan inleidingen van prof. dr. A. Querido , hoogleraar in de Inwendige Geneeskunde ( Hoofd van de afd. Stofwisselingsziekten ) aan de Rijksuniversiteit te Leiden , over «Recente inzichten in de Pathophysiologie van de Schildklier » en van dr. M. Tausk , privaatdocent aan de Rijksuniversiteit te Utrecht , over het vitamine B12 op het programma. De bijeenkomsten worden gehouden in de gehoorzaal van het Pharmacologisch Instituut te Oss.






