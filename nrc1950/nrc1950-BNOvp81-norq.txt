
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : McCloy wijst de Duitsers op hun taak. Orde op eigen zaken

( Van onze correspondent ) .


BERLIJN , 23 Mei. -

Voor de zoveelste keer heeft de Amerikaanse hoge commissaris , McCloy , de Duitse bondsregering gemaand haar krachten niet te zeer aan buitenlandse politiek te wijden , maar meer aandacht te besteden aan de vraagstukken van binnenlandse aard. «Het is goed op zijn minst de helft van de tijd te gebruiken voor het in orde brengen van het eigen huis. »
McCloy , die te Hannover ter gelegenheid van de opening van een nieuw« Amerika-Haus » sprak , verklaarde andermaal , dat de conferentie te Londen geen principiële wijziging in de geallieerde politiek ten aanzien van Duitsland heeft gebracht. De grondslagen zullen dezelfde blijven als in de afgelopen jaren. De drie geallieerden hebben hun doelstellingen verder gecoördineerd. McCloy wees met nadruk op de passage in het communiqué van Londen , dat de vervulling van de natuurlijke Duitse wensen naar geleidelijke opheffing van de controle en naar herstel van de Duit se soevereiniteit geheel afhangt van de houding van het Duitse volk en zijn regering.
Op economisch gebied heeft Duitsland een moeilijke klip te omzeilen. De deviezenpositie is ernstig. Amerika's belangstelling voor Europa zal na beëindiging van de E.R.P. niet ophouden , maar op een voortzetting van de Amerikaanse hulp in de huidige vorm en omvang kan in geen geval worden gerekend. Duitsland en ook de andere Europese landen zullen dus realistisch moeten gaan denken en handelen om de situatie onder de ogen te zien. Ten aanzien van het in Duitsland veel gebruikte argument , dat het buitenland grote vrees koestert voor de Duitse concurrentie zei de McCloy :
Duitsland ie gedurende vele jaren afgesloten geweest van de internationale ontwikkeling op industrieel gebied , als gevolg waarvan de Duitsers op sommige terreinen een achterstand hebben.
, . U moet u niet laten verleiden door hen , die u vertellen dat vrees voor concurrentie of hoge tarieven de uitvoer van Duitse goederen bemoeilijken. Natuurlijk spelen deze motieven een zekere rol , maar even belangrijk is , dat in menig opzicht de Duitse goederen wat kwaliteit en uitvoering aangaat de eisen van de buitenlandse markten niet kunnen doorstaan.
Dat zijn feiten , die niet door frases uit de wereld kunnen worden geholpen «.
Het Duitse volk en zijn politieke leiders , aldus McCloy , zouden meer dan tot dusver kunnen tonen , dat zij ontzag hebben voor de mening en de vriendschap van andere volken. Het zou Duitsland zeer helpen , indien het meer initiatief aan de dag legde in de kwestie van de restitutie aan hen , die onder het nationaal-socialistische regiem hebben geleden - de Joden en zij , die verzet hebben geboden - en dat de bondsregering niet altijd aansporing behoefde van de geallieerde instanties.




