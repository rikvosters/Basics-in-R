
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Nieuwe functie voor Jessup

Jessup , Amerikaans reizend ambassadeur , heeft de volmacht ontvangen «die inlichtingen over de atoomenergie in te winnen , welke hij van node heeft bij de uitvoering van zijn nieuwe taak als voornaamste adviseur van minister Acheson op het gebied der wereldpolitiek » , zo heeft het Amerikaanse ministerie van buitenlandse zaken medegedeeld , hieraan toevoegend , dat dit besluit genomen is met instemming van de Amerikaanse commissie voor atoomenergie.
De republikeinse senator Hickenlooper protesteerde er tegen , dat men geen onderzoek naar het verleden van Jessup had ingesteld in verband met de beschuldiging ,
dat hij «een groot gevaar voor de V. S. zou kunnen betekenen ».
Hickenlooper zeide niets tegen Jessup te hebben. Hij was het echter niet eens met de handelwijze van het ministerie en protesteerde tegen het «beginsel ».




