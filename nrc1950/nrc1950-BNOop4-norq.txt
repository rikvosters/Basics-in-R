
SOURCE :


SECTION :


LENGTH :


BYLINE :


DATELINE : 13 juni 1950

BODY :


HEADLINE : Critische commentaar

TWEE tegengestelde stromingen zijn er steeds in een gezond politiek leven. De ene noemt men progressief of vooruitstrevend of radicaal of iets dergelijks ; de andere behoudend of conservatief of reactionnair. Het ligt er maar aan in wat voor kring men zich bevindt. De een heeft een uitgesproken voorkeur voor , de ander een uitgesproken afkeer van bepaalde van die termen.
Maar men begrijpt over het algemeen wel wat er mee wordt bedoeld.
Kiezen toe nu voor vandaag de termen progressief en conservatief , zonder dat wij met deze keus iets bijzonders bedoelen. We moeten nu eenmaal kiezen als we over die twee stromingen willen praten. En dit - iets erover zeggen -is onze bedoeling.
Het heeft ons meer dan eens getroffen dat de stromingen hier en daar een wonderlijk grillige bedding hebben. Zo grillig , dat de waterscheiding tussen het progressieve en het conservatieve stroomgebied allerminst samenvalt met de grenslijnen tussen de verschillende politieke partijen. Het is niets nieuws , maar onlangs trof het ons weer heel sterk , nl. toen wij de twee hoofdartikelen lazen , die het a. r. blad Trouw heeft geschreven naar aanleiding van &amp ; en boek van dr.
ir. Bergmans , «Rechtszekerheid in de arbeid ». Deze twee hoofdartikelen behelsden o. m. een pleidooi voor economisch medezeggenschap van werknemers ( dit in tegenstelling tot het boek van de heer Bergmans ) .
Dit economische medezeggenschap - weinigen zullen het ontkennen - hoort thuis in het progressieve stroomgebied.
Toch zou men niet kunnen zeggen , dat de a. r. partij zich in alle opzichten in het progressieve stroomgebied bevindt. Ja , meer nog : velen die zich kennelijk alleen maar prettig voelen in het klimaat : van het conservatieve stroomgebied steunen als partijlid of als kiezer de a. r. partij. Het is hard de vraag of zij beseffen , dat er een heel stuk van de progressieve rivier door het a. r. gebied stroomt.
Dit laatste is overigens duidelijk genoeg.
Het is bijvoorbeeld zonneklaar gebleken bij de parlementaire behandeling van de publiekrechtelijke bedrijfsorganisatie.
Dat de A. R. toen uitsluitend wegens het tekende grondwettelijke bezwaar en om geen andere reden tegen hebben gestemd , wordt bevestigd o. m. door de-twee hierboven genoemde artikelen in Trouw.
De kronkels van de progressieve stroom leren nog iets : geen enkele groep kan de alleenheerschappij over die stroom voor zich. opeisen. In de kringen van de P. v-d. A. vindt men wel een neiging tot monopoliseren van de progressiviteit. Een onjuiste neiging.
Uit een oogpunt van propaganda zit er misschien iets in , maar zij is niet in overeenstemming met de werkelijkheid. Monopolisme is bovendien gevaarlijk ,
in het economische leven en niet minder in het politieke. Daar kan , zoals de ervaring leert , alleen ellende uit voortkomen.






