
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Cricket. De West-Indiërs op Lords



De ontmoeting op Lords te gisteren in een royale overwinning der M. C. C.-ploeg geëindigd waarbij men zich echter hoeden moet voor de gevolgtrekking dat de gasten dus blijkbaar geen kans in de toetswedstrijden zullen krijgen. De waarheid is dat Goddard nog steeds bezig is zijn beste combinatie te vinden en dat hij nu eens deze dan gene van zijn beste spelers een wedstrijd vrijaf geeft. Bovendien was er een soort fatum dat de West-Indiërs te pakken kreeg voor ze er erg in hadden in de persoon van de vijftigjarige Sims van Middlesex die met zijn slome waggelende aanloop een soort medelijden wekte onder de jonge gasten tot de oude man met zijn legbreaks het ene wicket na het andere deed tuimelen en tenslotte door een glorieuze 7 voor 55 de overwinning voor de Engelse ploeg bezegelde. De M. C. C. heeft 188 en 247 gemaakt ( Williams 7 voor 55 ) tegen West-Indië 170 en 118 maar met lunch was de stand West-Indië 83 voor het verlies van Rae die voor 24 op Sims was gevangen. Er moesten toen nog 185 gemaakt worden met 9 wickets in handen en geen mens twijfelde eigenlijk aan een overwinning der gasten die Stollmeyer ,
Trestrail , Weekes , Goddard en Gomea nog in hun gelederen had. Ieder van hen was theoretisch in staat de 185 runs alleen te maken , maar Sims dacht er anders over en zijn onschuldig uitziende ballen hadden zulk een venijnig effect dat de 9 wickets voor slechts 81 runs opgeruimd werden en de Club een glorieuze overwinning behaalde met 118 runs.
Het verdere nieuws is dat Denis Compton met een zwaar verbonden knie moet afwachten wat de dokters zullen bevelen en dat Captain Holmes , oud-aanvoerder van Sussex en voorzitter der elftal-commissie , gisteren op 50-jarige leeftijd plotseling overleden is.
Yorkshire sloeg Sussex en Essex behaalde een onverwachte zege op Surrey met 17 runs ( Surrey 181 en 146 , Essex 236 en 108 ) .




