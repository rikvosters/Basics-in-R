
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Kranslegging bij het standbeeld van admiraal de Coligny. Onbekende soldaat geëerd

( Van onze correspondent ) .


PARIJS , 24 Mei. -

H.M. de Koningin , vergezeld van de minister van nationale landsverdediging , de heer René Pléven en Z.KH Prins Bernhard ,
die begeleid werd door generaal De Lattre de Tassigny , opperbevelhebber van de legers der Westelijke Unie , hebben vanochtend om half elf het Elysée verlaten voor een kranslegging op het graf van de onbekende soldaat onder de Are de Triomphe.
Het Koninklijke Paar is daarna naar de Temple l'Oratoire gereden , de Hervormde kerk in de Rue St. Honoré , welke in 1811 door keizer Napoleon aan de Hervormde gemeente van Parijs voor haar eredienst is afgestaan. Achter deze kerk en aan de kant van de Rue de Rivoli bevindt zich het standbeeld van admiraal Gaspard de Coligny. Onze vroegere Koningin , Prinses Wilhelmina , heeft hier 38 jaar geleden , op 2 Juni 1912,
tijdens haar officieel bezoek aan president Fallières , een krans van laurierbladen aan de voet van dit gedenkteken gelegd en bij die gelegenheid een redevoering uitgesproken. Prinses Wilhelmina plaatste toen , evenals Prins Hendrik , haar handtekening in het in goudleren prachtband gebonden gastenboek , welk voorbeeld Koningin Juliana en Prins Bernhard vandaag hebben gevolgd.
Ter begroeting van het Vorstelijk Paar waren voor de ingang van de kerk aanwezig : ds. Mare Boegner ,
voorzitter van de synode van Hervormde kerken in Frankrijk ; ds. D.
Monod , voorzitter van de algemene kerkeraad van de gezamenlijke Parijse protestantse gemeenten ; de heer Gabriel Puaux , ambassadeur de France ,
als voorzitter van het geschiedkundig genootschap van Franse protestanten ; ds. Paul Gounelle , die dikwijls in de Waalse kerk in het Haagse Noorde in da predikbeurten heeft vervuld en Prinses Wilhelmina verscheidene malen onder zijn gehoor heeft gehad ; ds.
Vergera , voorzitter van de kerkeraad van de Eglise de l' Orstoire met beide andere aan deze kerk verbonden predikanten , t.w. ds. Widel en ds. Lauriol en de heer Philip Roy , vice-president van de kerkeraad. Alle predikant en waren in toga.
Na de begroeting schreed het Koninklijk Paar tussen een haag van padvinders over het middenpad van de kerk naar de consistoriekamer ,
waar de Koningin en de Prins , door ds. Vergera uitgenodigd , het gedenk boek tekenden. In de kerk , die geheel gevuld was met genodigden , zong het koor een psalm met orgel begeleiding.
Van de consistoriekamer begaf het Koninklijk Paar zich naar het standbeeld van admiraal de Coligny , dat geflankeerd wordt door twee vrouwenfiguren , een symbolische voorstelling van het vaderland en het geloof. In gulden letters staat op dit gedenk ,
teken het geboortejaar van de Coligny ( 1517 ) en het jaartal 1572, waarin de admiraal in de Bartholomeusnacht niet ver van deze plek religionis causa door moordenaarshand de dood vond.
Men leest verder op dit monument een zinsnede uit de Coligny's testament , waarin de admiraal verklaart gaarne alles te willen vergeten wat hem persoonlijk aangaat , hetzij beledigingen hem aangedaan , mits de glorie van God en de openbare rust gewaarborgd zijn. Een deputatie van de stad Orange en oud-min. Daladier ,
afgevaardigden van de Vaucluse i.d. Nationale Vergadering , het Franse departement , waartoe het bisdom Orange behoort , met wie H.M. enige woorden wisselde , had zich bij het monument opgesteld. Na de kranslegging ,
de gehele plechtigheid duurde niet langer dan tien minuten , keerde het Koninklijke Paar naar het Elysée terug om vandaar om 12 uur met president en mevrouw Auriol naar Versailles te rijden.




