
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Grote Drie stellen verkiezingen in geheel Duitsland voor. Russen uitgenodigd tot besprekingen

( Van onze correspondent. )

B ER LIJN , 26 Mei.


De Amerikaanse , de Engelse en de Franse hoge commissaris hebben elk afzonderlijk de voorzitter van de Russische controlecommissie in Duitsland , generaal Zjoekow , schriftelijk tot onderhandelingen uitgenodigd voor het houden van vrije verkiezingen in geheel Duitsland , om zodoende de politieke en economische eenheid van Duitsland tot stand te brengen. Zij verwijzen in dit verband naar het besluit van de ministers van buitenlandse zaken op de jongste conferentie te Londen , waar o. m. is overeengekomen , dat een vredesverdrag alleen met geheel Duitsland in aanmerking komt , omdat een aparte vredesregeling met een van de delen van het land de splitsing min of meer permanent zou maken.
De voorwaarden voor de hereniging van Duitsland moesten zijn : een vrij gekozen regering , vrijheid van beweging voor het individu , vrijheid van vergadering , vrijheid van woord en geschrift in geheel Duitsland , vrijheid voor alle democratische partijen , verbod in Duitsland van een politieke geheime politie en politiÃ«le organisaties van militair karakter , restitutie van het bezit in Duitsland , dat na 8 Mei 1945 door een buitenlandse mogendheid is verkregen ( tenzij met toestemming van de geallieerde bestuursraad ) ,
vorming van een regiem van de vier mogendheden met zoveel beperkte macht , dat de Duitse regering goed kan functionneren.
Het behoeft geen lange studie , om tot de slotsom te komen , dat de meeste voorwaarden door de Russen niet geaccepteeerd zullen worden.
Reeds in Mei 1949 is op de conferentie van vier te Parijs gesproken over de mogelijkheid Van oprichting van een regering voor geheel Duitsland. Zonder succes. Daarop is men in West-Duitsland zijn eigen gang gegaan : de West duitse regering werd gevormd en kort daarna de Oostduitse regering.
Sedert dien is in West-Duitsland en in Oost-Duitsland zoveel gedaan ter stabilisatie van de ontwikkeling , is voor al Oost-Duitsland dermate in het politieke en economische stelsel van Oost-Europa getrokken , dat men zich moeilijk kan indenken , hoe de Russen kunnen treden in een voorstel , dat zulk een radicale wijziging van hun politiek ten opzichte van Duitsland eist.






