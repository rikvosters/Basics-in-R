
SOURCE :


SECTION :


LENGTH :


BYLINE :


DATELINE : 13 juni 1950

BODY :


HEADLINE : Communistische rel tegen Von Manteuffel

Te Dusseldorp hebben een aantal leden van de ( communistische ) «Vrije Duitse Jeugd» een vergadering van de «Vrije democratische partij» opgebroken , waarop de vroegere generaal Von Manteuffel een toespraak tot ongeveer 1.000 aanwezigen zou houden.
De leden van de «Vrije Duitse Jeugd» drongen naar het podium en verhinderden Von Manteuffel naar de microfoon te gaan. Microfoon , tafels en stoelen werden vernield en in de zaal ontstond een vechtpartij. Von Manteuffel verliet de zaal onder politiebescherming. Later zongen de jongelieden de internationale en andere communistische liederen.
In de straat verzamelde zich een grote menigte en ook luidsprekers van de sociaal-democratische partij nam en deel aan de anti-Manteuffel campagne.
De ex-generaal verklaarde later op een persconferentie , dat hij en zijn medestanders geen belang stelden in een remilitarisatie van Duitsland.
Zijn doel was slechts er voor te zorgen , dat de oorlogsgeneratie rechtvaardig behandeld werd.




