
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Koningin Juliana opent de Rotterdamse havententoonstelling. Grote vreugde over een herstelde en verjongde haven

De koperen scheepsbel van de Jan van Galen , de torpedojager , welke in de ongelijke strijd om Rotterdam van Mei 1940, na hevige bombardementen te hebben ondergaan , in zinkende toestand de Merwehaven binnenvoer en ten onderging , heeft vanmorgen - dus ruim tien jaar nadat hij naar de bodem van de rivier zonk - triomfantelijk de Ahoy' ingeluid , ten teken dat de herstelde en verjongde haven van de Maasstad wederom de aandacht van de wereld vraagt. De oude bel , gered uit het troebele water van de Maas en symbool van een uiteindelijke overwinning na een schijnbare definitieve ondergang , werd in beweging gebracht door Koningin Juliana , die door deze zinvolle handeling , begrepen door alle werkers in en om de haven , de grote tentoonstelling , welke onder de pakkende wekroep Rotterdam Ahoy' nu twee maanden achtereen de aandacht van landgenoot en vreemdeling zal vragen voor Rotterdams haven , officieel opende. Het was de aanwezigheid van onze geëerbiedigde Landsvrouwe en de Prins der Nederlanden welke de dag van vandaag zo bijzonder veel reliëf heeft gegeven en de opening van het Rotterdamse havenfestival heeft gemaakt tot een onvergetelijk feit , dat met gulden letters in het boek van de Maasstedelijke geschiedenis geboekstaafd zal blijven.


( deel mist )

Boetzelaer , adjudant van de Koningin ; Lt.-t-z. 1e kl. F. Steinmetz , adjudant van de Prins ; W.J. baron van Heeckeren van Molecaten , particulier secretaris van de Koningin en W.F.K. Bischoff van Heemskerk , eerste stalmeester.
De Koningin was gekleed in een muisgrijs zijden toilet , waaroverheen Zij in de auto een beige bontcape droeg , hoed en handschoenen van oudrose kleur ; de Prins was in civiel.
Nadat de kap van de auto was neergelaten , reed de stoet in kalm tempo naar de Ahoy'. De belangstelling , die langs de Plaszoom matig kon worden genoemd , steeg aanzienlijk op de Kortekade , waar men alles in het werk had gesteld om de hoge gasten een zo feestelijk mogelijk welkom toe te roepen. Op de Oudedijk gaven leerlingen van enige kleuterscholen met oranje en rood-wit-blauwe vlaggetjes gewapend een aardig cachet aan de feeststemming.
Bijzonder suggestief was de draaiende molen op het Oostplein , die voorafging aan de feestelijke vlaggengalerij aan de Groenendaal. Via de Blaak , de Schiedamsevest en de Witte de Withslraat , eindigde de tocht , die geheel volgens het tijd- en routeschema verliep , op het parkeerterrein van de tentoonstelling , waar de mariniers in hun parade uniform de erewacht hadden betrokken onder commando van kapitein G.P. Giesberts. Terwijl de marinierskapel het Wilhelmus speelde , groette de Vorstin het vaandel en inspecteerde daarna de stram in de houding staande mariniers , die het geweer presenteerden.
Bij de kleine tent op het parkeerterrein werden de Koningin en de Prins begroet door wethouder J. van Tilburg en mr. K.P. van der Mandele , resp. voorzitter en plv. voorzitter van het dagelijks bestuur van Rotterdam-Ahoy«. In de kleine tent bood de 7-jarige Inge van Bruggen , het dochtertje van de voorzitter van de technische commissie Koningin Juliana bloemen aan. Daarna werden de vorstelijke gasten begroet door de ministers Drees , Van den Brink , Götzen , Lieftinck , Mansholt , Schokking , Spitzen en In 't Veld , de vice-president van de Raad van State , de commissaris van de Koningin in Zuid-Holland en de gemeentelijke autoriteiten , velen vergezeld door hun dames. Daarop betraden de Koningin en de Prins de grote tent , waar zich enige honderden genodigden hadden verzameld.


( deel mist )

alle zeeën , honderden jaren. De roep van de man in het kraaiennest , van de uitkijk , telkens als ergens het ene schip het andere praaide. De aanroep , die voorafging aan een mededeling of aan een vraag , waarop de roeper antwoord verwachtte. Thans hoort u de aanroep van de herstelde en verjongde haven , die zeggen wil : »Ik ben weer tot uw dienst , mijn kaden wachten op uw schepen«. Na vervolgens enkele woorden gewijd te hebben aan het expositieterrein Dijkzigt , het oude Land van Hoboken , een plaats , welke kenmerkend is voor de groei van Rotterdam tot wereldhaven , en betoogd te hebben , dat het gehele complex van haven en stad , waarop men thans zo trots is , het resultaat is geweest van samenwerking en nog eens samenwerking , vervolgde de wethouder : Rotterdam-Ahoy» beoogt een beeld te geven van de zeer verschillende facetten van deze wereldhaven. Naast rederijen , overslag- en opslagbedrijven in de ruimste zin van het woord , behoren daartoe scheepswerven , olieraffinaderijen en tal van andere industrieën , die de ligging aan het diepe , open vaarwater niet kunnen missen. Deze industrieën behoren tot de haven , meer dan velen weten.
Het is zeker mooi , wanneer in tijden van voorspoed omzetcijfers van het verkeer kunnen worden overgelegd , welke die van zeer grote wereldhavens achter zich laten. Maar er is een keerzijde en een ernstige. Als het economisch tij keerde , dan viel in Rotterdam de klap veel harder dan in de zusterhavens. Dan werd de neergang door zijn felheid sterker gevoeld dan in goede tijden de geleidelijke opgang.
Rotterdam heeft in het verleden te veel geprobeerd op één zeil te varen. Vandaar het typerend gezegde : Rotterdam is bovenal kruiershaven.
Bij het verlenen van expeditie- en overslagdiensten was het ons altijd een eer dit snel , goed en veilig te doen voor onze opdrachtgevers. Maar in crisistijd zijn de opdrachten gering en het werk vermindert naar evenredigheid. Dan baat geen energie. Rotterdam moest noodgedwongen het schip op de riemen laten drijven.
Uit deze harde lessen heeft Rotterdam geleerd , dat het zijn economische basis moet verbreden. Het heeft leren inzien , dat voor de bloei van een havenstad die ook onder ongunstige omstandigheden een redelijk welvaartspeil wil handhaven , een eigen industriële ondergrond onmisbaar is. Vandaar het Botlekplan. Vandaar ook de betekenis , gehecht aan industrieën , die in grote verscheidenheid in de laatste decennia een onmisbaar deel van het haven aspect zijn geworden.
Rotterdam hoopt mét en dóór haar op den duur een eigen achterland te kweken.
Zo vertrouwt het ten langen leste de combinatie stad en haven minder conjunctuurgevoelig te maken. Daarom ook de verheugenis , dat onze industrieën hier zo overtuigend vertegenwoordigd zijn.
Graag hadden wij hier , naast verkeer en industrie , onze landbouw vertegenwoordigd gezien. Dat dit niet gebeurde ligt buiten onze wil. Want ook zij , de agrarische sector , is voor een haven als Rotterdam een bron van welvaart in een mate als buitenstaanders moeilijk kunnen vermoeden. Zij is hier in de haven vertegenwoordigd door een eigen opslagbedrijf. Bovendien geeft zij in haar hoogwaardige producten een gewaardeerde bijdrage tot onze handel en ons verkeer. Wij liggen graag voor deze drie ankers : Verkeer , Industrie en Landbouw.
Na nog enige toelichting te hebben gegeven over de opzet en inrichting van de expositie , nodigde wethouder Van Tilburg met de volgende woorden Koningin Juliana uit tot de officiële opening over te willen gaan :
«Majesteit. Wij gevoelen de ernst en de diepe betekenis van Uw bereidwilligheid om deze tentoonstelling te willen inluiden met de scheepsbel van Uwer Majesteits Van Galen , waarvan de naam sedert 14 Mei 1940 verbonden blijft aan die van Rotterdam. Sprekende tot de studerende jeugd te Parijs zei Uwe Majesteit onder meer , dat een neergang reeds alles in zich draagt , wat een opgang nodig zal hebben. De klank van de scheepsbel van de ondergegane Van Galen luidt , door Uw hand , nu in , wat wij beschouwen als een symbool van de opgang van Rotterdam. Moge zij klinken als een welkom van onze haven aan allen op zee en te land.»
Daarop luidde Koningin Julia na zesmaal de scheepsbel ten teken , dat de tentoonstelling Rotterdam-Ahoy« officieel was geopend.


De rondgang op de tentoonstelling

Nadat de galm van de bel was weggestorven en terwijl overal in de haven de scheepssirenes loeiden , begaf het gezelschap zich naar de tentoonstellingsgebouwen.
Hier en daar toefde de Koningin eigenlijk wat langer dan het tijdschema toeliet , om de onderscheidene stands nader te bezien. Vooral de sociale afdeling had haar belangstelling ,
waarbij zij zich verdiepte in de voedingslijsten zoals die een halve eeuw geleden aan boord van de schepen voorkwamen en welke in wel zeer schril contrast staan met die van heden. Ook maquettes van accommodatie voor de bemanningen van vroeger en nu hadden haar bijzondere aandacht. Verder legden de hoge gasten belangstelling aan de dag voor de stand van de Rotterdamse vloot , het drijvende bassin , waarin scheepsmodellen varen in het midden van de grote hal en een stand , waarop de werking van een groot silobedrijf op kleine schaal werd gedemonstreerd.
Naar nagenoeg al het geëxposeerde ging de aandacht van onze Landsvrouwe uit.
De interesse van de Prins ging in het bijzonder uit naar de technische stands.
Hij verwijlde vrij lang bij een bijzonder fraaie maquette van de R.D.M. waarin het naar hem genoemde 32.000 ton metende Prins Bernhard-dok viel te bewonderen. In de hal konden vele mensen de verleiding niet weerstaan om op een weegschaal , waarvan de brug gelijkvloers is , hun gewicht te controleren.
En op een zeker ogenblik werd minister Lieftinck , hoewel hij zich kennelijk niet bewust was , dat hij op de weegschaal stond , opmerkzaam gemaakt op de trillende wijzer , die 86 kg. aanwees.
Na het geëxposeerde op Dijkzigt in ogenschouw genomen te hebben ging het gezelschap via de luchtbrug over de Westzeedijk naar het Park , bij het passeren waarvan een dichte menigte de hoge gasten enthousiast begroette.
In het Park aangekomen , vertoefde men nog enige tijd bij de grote doorzichtige tank van plexiglas waarin een duiker en een »kikkerman« een demonstratie gaven van het onder water branden en lassen. Bij de brug naar het miniatuurstadje Oudt-Rotterdam gaven boeren en boerinnen in fleurige kledij een vrolijke rondedans ten beste binnen een kring gevormd door straattypen uit de oude tijd.
De Koninklijke bezoekers stapten korte tijd later in een open auto , die hen naar de Parkkade reed , waar het muziekkorps van de Steenkolen Handels Vereniging een mars blies. Langzaam reden de auto's langs het opleidingsschip De Nederlander waar plotseling als door een toverstaf aangeraakt de toekomstige matrozen kwiek in het met vlaggetjes versierde want klommen. De Koninklijke gasten begaven zich vervolgens aan boord van de Regentesseplaat. Langzaam wendde de boot de steven in de richting van de Maastunnel , terwijl de jongens in het want van De Nederlander een driewerf Ahoy' over het water deden galmen. De kanonneerboot Flores bracht eveneens eerbewijzen en de bemanning joelde bij het passeren van de Regentesseplaat.
Na de vaartocht werd gedebarkeerd aan de Parkhaven bij het gebouw van de Kon. Roei-en Zeilvereniging De Maas , waarna de Koningin en Prins Bernhard zich met hun gevolg in de gereedstaande auto's begaven om vervolgens in een snelle rit via de Van Vollenhovenstraat ,
Westzeedijk , Vasteland , Schiedamsedijk , Blaak. Groenendaal , Oostplein , Oostzeedijk.
Willem Ruyslaan. Oudedijk. Kortekade , Plaszoom en Rijksweg de grens der gemeente te bereiken , alwaar zij afscheid namen van burgemeester Oud.
Bijzonderheden over de tentoonstelling vindt de lezer op pag.1 van dit blad.






