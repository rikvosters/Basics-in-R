
SOURCE :


SECTION :


LENGTH :


BYLINE :


DATELINE : 13 juni 1950

BODY :


HEADLINE : Correspondent van Reuter vraagt asyl in O.-Duitsland

De voornaamste correspondent van Reuter te Berlijn , de 34-jarige John Peet heeft verklaard , dat hij «de Brits-Amerikaanse oorlogsstokers niet langer kan dienen».
Als Westers journalist , zo verklaarde hij , werd ik automatisch een werktuig van de door de Amerikanen beheerste oorlogsmachine. Als vaderlandlievende Engelsman , democraat en vriend van de vrede kan ik niet langer op deze weg voortgaan. De druppel , die de emmer deed overlopen , was de leugenachtige berichtgeving in de Westelijke pers over de grote vredesdemonstratie van de jeugd te Berlijn. De politiek van de Engelsen en Amerikanen in Duitsland heeft ten doel van West-Duitsland een springplank voor een nieuwe oorlog te maken. Peet legde deze verklaring af op een persconferentie op het Oost-Duitse departement van voorlichting , waar meer dan 200 Duitse en buitenlandse correspondenten aanwezig waren. Hij verzekerde dat hij niet tot deze stap gekomen is als gevolg van Russische oud of Centraal aziatische waarheidspreparaten«
Peet heeft de Oost-Duitse autoriteit en verzocht om in Oost-Duitsland te mogen wonen. Hij hoopt daar als journalist te kunnen werken. Naar hij zei , is hij nooit lid van een communistische partij geweest.
Peet verklaarde nog. dat hij in het begin gehoopt had als correspondent van Reuter objectieve berichten uit Wenen , Warschau en Berlijn te kunnen geven en op deze manier bij te dragen tot de vreedzame ontwikkeling van Europa en de wereld. In het begin was dit mogelijk , zo verklaarde hij , doch langzaamaan ontdekte ik , dat berichten , die gunstig waren voor , bijvoorbeeld de Duitse democratische republiek , door de kranten werd en weggegooid. De zgn. persvrijheid in het Westen betekent slechts vrijheid voor de oorlogsstokers.
Volgens de directie van Reuter te Londen was de stap van Peet een volkomen verrassing. Geen van zijn Britse en Amerikaanse collega's in Duitsland wist blijkbaar , dat Peet op politiek gebied een afgebakend standpunt innam. Zijn berichten waren steeds nauwkeurig , objectief en onberispelijk , aldus Reuter.
Van heden af staat Peet in geen enkele betrekking meer tot Reuter.




