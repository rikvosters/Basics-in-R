
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Verdrietig resultaat van de voetbalreis naar Scandinavië. Ook van de Finnen verliest het Nederlandse elftal met 4-1

Inderdaad : deze reis van het Nederlandse elftal naar Scandinavië is rijkelijk verdrietig geweest , verdrietig althans wat de resultaten betreft. Wij hopen dat de mannen , die haar hebben gemaakt , zich voor het overige hebben geamuseerd , maar wij zouden het toch wel prettig hebben gevonden , als zij met een wat vrolijker doelgemiddelde dan dit -2-8 ! - waren teruggekeerd. Na de nederlaag tegen de sterke Zweden verwachtte men vrij algemeen een herstel van de Nederlanders tegen het zwakkere Finland , maar de oranje ploeg heeft die verwachting te niet gedaan en zich ook te Helsinki met 4-1 laten kloppen. De Finnen namen wel stevig revanche voor de nederlaag van verleden jaar en zij zetten met deze prachtige overwinning aan de viering van het 400-jarige bestaan van hun hoofdstad veel luister bij.


Het witte stadion

De weg naar het stadion , waarover hier op de dag de grootse optocht zou trekken , die het 400-jarig bestaan van de stad in fleurigheid uitbeeldde , was met de frisse , witte vlag en het lichtblauwe kruis , vrolijk versierd en aankomende bij het door de felle zon verblindend witte stadion zou men zich twee jaar later - bij de opening van de Olympische Spelen. - hebben kunnen wanen. Het stadion , dat nu ongeveer 55.000 toeschouwers kan bevatten , was voor de helft gevuld en ( het orkest van een sportclub blies vrolijke muziek toen de luidsprekers de beide elftallen bekendmaakte , de elftallen , die vrij spoedig daarna binnenkwamen om zich - in tegenstelling met onze gewoonte - ongeveer vijf minuten los te trappen. En terwijl de scheidsrechter de beide aanvoerders uitgebreid handen stond te geven , klonken plotseling de eerste tonen van het Wilhelmus , meegezongen door enkele leden van de kleine Nederlandse kolonie in de Finse hoofdstad. Vervolgens werd het Finse volkslied gespeeld.
De Finse aanvoerder won de opgooi en om drie minuten over half een trapte Michels af.


Het spel beloop

De opstelling van de ploegen bij de aftrap - tijdens de ontmoeting wisselden verscheidene spelers van plaats - was als volgt :
Finland : Doel : Laaksonen.
Achter : Martin en Myntti.
Midden : Veikko Asikainen. Pylkkonen en Beijar.
Voor : Vaihela , Rytkonen , Yro Asikanen , Stolpe en Lehtovirta.
Nederland : Doel : Kraak.
Achter : Potharst en Huybregts.
Midden : Van der Hoeven. Terlouw en Stoffelen.
Voor : Clavan , Rijvers , Michels , Lenstra en Hofma.
De Finnen ontwikkelden een vlot , aantrekkelijk spel , met aardige combinaties in de breedte en in de lengte , welke door het matte spel van de beide Nederlandse achterspelers , in het bijzonder van Potharst , weldra zeer gevaarlijk bleken te zijn. Wij noteerden een schot van de snelle Finse linksbuiten Lehtovirta dat juist naast ging , waarna aan de andere kant een kopbal van Lenstra na goed aangeven van zijn clubgenoot Hofma in handen van de doelverdediger terecht kwam.
In de dertiende minuut gaf Terlouw Asikainen een duw in de rug , waarvoor Eklind een vrije trap toekende. De Oranje mannen vormden het bekende muurtje ; Lehtovirta , die de vrije trap nam , gaf een «hakje » naar de achter hem staande Martin , die een schot loste ,
dat juist over de lat vloog. Een minuut later schoot Michels , in vrije positie staande , hoog over.
Even later wist Terlouw , toen Asikainen trachtte door te breken en de bal inderdaad had vrijgemaakt ,
niet beter te doen dan de Fin op on-oorgeloofde wijze ten val te brengen , binnen het strafschopgebied.
De scheidsrechter wees naar de witte stip en de achterspeler Myntti schoot rustig en laag langs Kraak heen ( 1-0 ) .
Het spel van de Nederlanders bleef slap. Michels kreeg enkele kansen , maar zijn schoten gingen over of naast. Aan de andere kant deed vooral Lehtovirta herhaaldelijk goed werk : hij had het echter tegen de zwak spelende Potharst vrij gemakkelijk.
Na een half uur kreeg Asikainen de bal van de even genoemde linksbuiten toe gespeeld ; Potharst werd verrast , Terlouw appelleerde voor buitenspel en inmiddels passeerde de Finse middenvoor de uitlopende Kraak met een harde schuiver ( 2-0 ) . En nadat de gastheren nog verscheidene malen door onze verdediging waren heen gewandeld ,
maakte Rytkonen in de laatste minuut van de eerste helft na een mooie aanval van Asikainen het derde doelpunt , onhoudbaar voor Kraak.
De Nederlanders kwamen in het veld terug met de wil om de achterstand in te halen De strijd ging aanvankelijk nog vrij gelijk op , maar gaandeweg , na enige omzettingen in beide ploegen - in het Nederlandse elftal ging Rijvers rechtsbuiten. Lenstra rechtsbinnen en Clavan linksbinnen spelen - werd de druk op het Finse doel sterker. Het schieten en koppen bleef echter slecht , zodat Laaksonen het wel druk , maar niet bepaald moeilijk had.
Na 25 minuten kwam er nochtans een tegenpunt. Lenstra kreeg de bal in vrije positie van Michels en met een hoog schot passeerde hij de Finse doelman.
Even later kwam een schot van Lenstra via de onderkant van de lat in het veld terug en in de volgende minuut schoot de Fries uit een pas van Michels rakelings langs. Ook Michels kreeg nog een kans toen de doelman een voorzet van Rijvers miste , maar de Amsterdammer kopte over.
En daarmee was eigenlijk de periode , waarin de Finnen hun tempo schenen te verliezen , afgelopen. De Nederlandse ploeg zakte weer in elkaar. Tot kort voor het einde Ritvers een hoekschop forceerde. De hele Nederlandse ploeg trok naar voren , de bal werd ingeschoten en terwijl de helft van onze spelers beweerde , dat hij de doellijn was gepasseerd , werkte de doelman hem opnieuw hoekschop en de scheidsrechter stond deze toe.
En toen kwam het mislukte slot.
Terwijl de scheidsrechter druk met een grensrechter op de Finse helft stond te confereren hoelang er nog moest worden gespeeld , gebeurde er op de andere helft van alles. Er werd uitgetrapt en ingegooid , zonder dat hij het zag , er werd gegrepen en gesmeten , er werden alle mogelijke overtredingen begaan en ten slotte belandde de bal in het doel achter Kraak en naar men zegt was het Rytkonen , die hiervoor verantwoordelijk was. Toen draaide de scheidsrechter zich om en wees. ... naar het midden ! En dit was het vierde Finse doelpunt ( 4-1 ) .
Zeer terecht protesteerde Stoffelen te midden van het gehele elftal , maar Eklund bleef bij zijn beslissing.


Nabeschouwing

Nederland heeft een uitermate slechte wedstrijd gespeeld en de daling , die inzette na de wedstrijd tegen Engeland B via de Middleséx Wanderers en via Zweden , heeft nu tegen Finland een dieptepunt bereikt. De Nederlandse ploeg heeft , al was zij technisch noch tactisch in de minderheid , verdiend verloren , al zijn de cijfers voor de Finnen geflatteerd.
Over het algemeen schoten onze spelers wat hun lichamelijke conditie betreft tekort en slechts af en toe ontwikkelde de ploeg zoveel energie ,
dat zij op peil kwam , om onmiddellijk daarna weer in te storten. Dit gebrek aan lichamelijke conditie is onze ondergang geworden. Wij konden het - om het zo maar eens te zeggen - niet bijbenen.
Vooral onze achterhoede was weer minnetjes. Potharst was zonder meer slecht en zal wel worden vervangen.
Huybregts , die v.d. Sluis verving , is geen achterspeler van grote allure en ook zijn plaats is te geef. Terlouw speelde een van de zwakste wedstrijden van zijn carrière , veroorzaakte een strafschop en begon tegen het eind zelfs handtastelijk te worden. Bovendien maakte hij zich onophoudelijk schuldig aan appelleren.
Is het te verwonderen , dat Kraak in deze wedstrijd zichzelf niet was ? Hij was onzeker en stond in het doel nerveus te dansen. Mogelijk kon hij aan geen van de doelpunten iets doen ,
maar het is zeker , dat zijn prestatie door deze slechte achterhoede er minder door is geworden.
Van der Hoeven en Stoffelen waren beiden zwak. Misschien is voetbalmoeheid hiervan de oorzaak-In de voorhoede waren eigenlijk alleen Rijvers en Lenstra op peil en Rijvers kreeg dan ook van een sportclub de prijs als de beste Nederlandse speler. Lenstra vond weinig steun en hoewel hij actiever was dan gewoonlijk , viel hij minder op. De eenbenige Clavan- als linksbuiten op de rechtervleugel - was opnieuw een mislukking en Hofma op de andere vleugel was ook zeer zwak. Van Michels kan hetzelfde worden gezegd.
De Finnen , wier spel is gebaseerd op lichamelijke conditie , spelen op eenzelfde wijze als de Dynamo's uit Moskou deden , geweldig elastisch in aanval en verdediging. Met zeven man vallen zij aan , maar de binnenspelers en de kant halfs komen in de verdediging terug zodra dit nodig is , zodat zij telkens met zeven of acht man zowel voor als achterop er eren. Een prettig spel om te zien , maar moeilijk om tegen te spelen voor elke tegenstander , die niet over dezelfde loop-en adem kwaliteiten beschikt als zij. Hun uitblinkers waren doelman Laakson en , die de prijs kreeg als de beste Finse speler , de rechts midden Asikainen en de rechtsbinnen Rytkonen.
De Zweedse scheidsrechter Eklund , een van de Europeanen , die voor de wereld kampioenschappen te Rio zijn uitgenodigd , leidde straf , maar lang niet vlekkeloos. In de laatste minuut maakte hij zelfs een internationale blunder.
Maar dat kan iedereen overkomen.


Na afloop

Er heerste na afloop een gedrukte stemming in de Nederlandse kleedkamer.
Daar kon zelfs de altijd opgewekte burgemeester van Amsterdam niet veel aan doen. Mr. d'Ailly wees op de goede dingen van deze wedstrijd , herinnerde aan het harde schot van Lenstra tegen de lat. De spelers luisterden stilletjes ; de nederlaag werd er niet mee uitgewist.
Ook nadat mr. d'Ailly zijn gastheren weer was gaan opzoeken - de burgemeester van Amsterdam was naar de Finse hoofdstad gereisd in verband met de viering van het 400-jarige bestaan van Helsinki - bleef het stil in de kleedkamer.
Die nederlaag te Stockholm was nog te verwerken , de Zweden speelden voortreffelijk , maar nu dezelfde nederlaag tegen de Finnen , die klap was veel harder. Er werd gemopperd over de pech van Lenstra , over het niet-toekennen van de bal , die zou hebben gezeten - hij was een meter achter de doellijn , zei Lenstra - over de strafschop , over de scheidsrechter in het algemeen. ...
Rijvers liet een klein houten tonnetje zien , het geschenk , dat hij van de speciale commissie , die de beste speler aan beide zijden aanwees , had ontvangen en een vaantje in de Finse kleuren , met de jaartallen 1550-1950, het 400-jarig bestaan van de stad.
Verlegh , het lid van de keuzecommissie , was pessimistisch gestemd Hij had met lede ogen naar het Nederlandse spel zitten kijken. Die gevaarlijke mentaliteit-wij winnen wel van zwakke tegenstanders - had zich weer eens gewroken.
En waren de Finnen minder in snelheid , in techniek , in lichaamsconditie ? De meesten van hen immers niet.




