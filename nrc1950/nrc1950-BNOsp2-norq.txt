
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Tennis. . NEDERLANDSE SPELERS NAAR WIMBLEDON

Gebruik makende van het traditionele recht om een bepaald ( en beperkt ) aantal spelers aan te wijzen als afgevaardigden van een bond voor het tornooi te Wimbledon heeft het bestuur van de K.N.L.T.B. de volgende spelers «officieel » ingeschreven :
mej. Hermsen , van Swol , Linck , van Meegeren en Rinkel voor de enkelspelen , mej. Hermsen en mevr.
Schmier voor het damesdubbel. Rinkel en van Swol voor het herendubbel spel , mej. Hermsen en Linck voor gemengd dubbel. De vorming van andere combinaties voor het gemengd dubbelspel zal vooralsnog aan de spelers en aan de omstandigheden worden overgelaten.
Voorts heeft het bestuur mevr. Schmier en Wilton aanbevolen voor deelneming in resp. dames- en heren-enkelspel , Van Meegeren en Wilton voor het herendubbel spel.
Linck zal vermoedelijk met een buitenlandse partner in het herendubbel spel uitkomen. Eventueel zullen mevr. Schmier en Wilton deelnemen aan het schiftingstornooi ( de z.g. qualifying rounds ) waarvan de laatste acht in het grote tornooi geplaatst worden.
De inschrijvingen voor Wimbledon zijn groter dan ooit , zo heeft het bestuur van Wimbledon dezer dagen gemeld. Reeds meer dan dertig landen zonden opgaven van spelers in. Een selectie zal niet voorkomen kunnen worden.
Tennis. Luxemburg : Luxemburg- Italië 0-5 ( Daviscup ) .








