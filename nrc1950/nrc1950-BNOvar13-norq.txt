
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Uit de Zendingswereld

Het Zendingsziekenhuis Soe-koen te Malang , in 1927 gesticht door de Oost-Java-Zending , werd gedurende de twee politionele acties in beslag genomen

Door de Synode der Oost-Javaanse kerk worden thans informele besprekingen gevoerd met dr. Leimena , minister van gezondheid en dr. Soerono , secr. generaal ,
over de teruggave van dit ziekenhuis.
Officiële verzoekschriften zullen binnenkort aan de RIS. door de Oost-Javaanse kerk worden ingediend.
Indien dit verzoek wordt toegestaan en de overdracht van de zending aan de O.J.K. zal zijn geregeld , zal een medische raad worden ingesteld , die de exploitatie ter hand zal nemen. Er bestaan plannen een vroedvrouwenschool aan het ziekenhuis te verbinden. De teruggaaf van dit ziekenhuis zal voor de O. J. K. van belang zijn in de vervulling van haar apostolische taak. De door de zending opgeleide mantri verplegers en verpleegsters hebben in de afgelopen jaren namens de kerk medische hulp verleend. Zij veroverden daardoor als Christenen zich een plaats onder hun eigen volk.
Dit alles is van betekenis voor de verhoudingen in de ontwikkeling van de jonge Indonesische staat.


Begin Maart is te Malang in het kerk-gebouw van de Javaanse Christengemeente aldaar de 22e Synode gehouden van de Gredja Kristen Djawi Wetan , de Oost-Javaanse Kerk. Een van de belangrijkste besluiten van de Synode was om de samenwerking te hernieuwen met de Ned. Herv. Kerk door middel van de Ver. Ned. Zend. Corporaties te Oegstgeest.
Telegrafisch werd het Zendingsbureau te Oegstgeest hiervan op de hoogte gesteld en werd gevraagd om de hulp van de oude medewerkers. Voor de nieuwe zitting van drie jaren werden aangewezen om in het dag. bestuur zitting te nemen : ds. Mardjo Sir , voorzitter ;
ds. Soesilo Djojosoedarmo , vice-voorzitter ; Raden Nowohardjo , de secretaris : ds.
Sanjoto , 2e-secretaris ; ds. Raden Saptojo Joedokoesoemo , penningmeester.


De Nederlandse Zendingsraad heeft benoemd de heer P. W. van der Heide , Indol. Zendingsconsul-secretaris. De heer en mevr. v.d. Heide-v. Doorn zullen 12 dezer per m.s. «Celebes» naar Djakarta vertrekken.


Dezer dagen heeft in een bijeenkomst de sluiting der colleges aan de Zendings-Hogeschool voor de Paasvacantie plaats gehad. Tevens werd de zes-maandelijkse cursus voor zendingsarbeidsters gesloten * Van drie cursisten werd afscheid genomen ;
zij hopen 12 Mei naar Nieuw Guinea te vertrekken , om in de medische zendingsarbeid te Hollandia ( Stad ) werkzaam te zijn.


Tegen 1 September a.s. wordt weder een zesmaandelijkse cursus voor zendingsarbeidsters geopend. Deze cursus is ook toegankelijk voor ieder , die zich in Indonesië een arbeidsterrein kiest en zich op de taal , kennis van land en volken de daar aanhangige vragen wil voorbereiden.
Nadere inlichtingen worden gaarne verstrekt door mevrouw M. Mostert-Schandelaar , Zendingshogeschool te Oegstgeest.




