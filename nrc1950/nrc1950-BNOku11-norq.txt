
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Als communisten regeren II *) . De perikelen van Finsterwolde. Nieuwe spelers , maar hetzelfde spectakel

( Van onze bijzondere correspondent in het Noorden )

DE GEMEENTERAAD van Finsterwolde kent al sedert 1919 in zijn midden de communisten , destijds expresselijk ter raadszitting verschijnend in hun aller oudste plunje mèt rode das , echter eerst in 1931 kwam er verandering van klimaat : toen namelijk ging de Raad «om » en de demagogen die nu optraden , anders dan hun partijgenoten daarvóór , waren aanstonds bereid de verantwoordelijkheid mede te dragen en eisten de beide wethouderszetels voor hun fractie op « teneinde het kapitalisme te ontmaskeren » , een leuze die toentertijd al opgeld deed.
Uit de jaren dertig herinneren wij ons de tumultueuze raadsvergaderingen , waarin de communistische raadsleden en wethouders soms zeer ruw en onbehoorlijk optraden en persoonlijke beledigingen waarlijk niet in het zand geschreven werden. In de naburige gemeente Beerta is het destijds met eenzelfde raadspolitiek zozeer buiten de schreef gegaan , dat krachtens bijzondere wet een regeringscommissaris werd aangesteld.
Immers daar kon verwaarlozing van de gemeentelijke huishouding ( art.
146 der grondwet ) worden geconstateerd.
Hun partijbroeders van Finsterwolde hebben uit de gang van zaken te Beerta lering getrokken ; sedertdien maken zij het nooit zo bont , dat hun opzettelijke verwaarlozing van gemeentebelangen verweten kan worden. Als zij soms bemerken dat het met hun eenzijdige politiek heel erg hard die kant op gaat , halen zij soms op het nippertje bakzeil , beducht voor het verlies van hun macht. Wij zullen hier niet de onverantwoordelijke besluiten van de communistische raad van Finsterwolde uit die tijd ophalen.
Men herinnert zich nog levendig al die misère van schorsingen en vernietigingsbesluiten , waarmee de Kroon tal van Finsterwoldse raadsbesluiten trof. Wat in die jaren hier te lande vooral de verontwaardiging heeft opgewekt ,
was het gebeurde met het vrouwencomité te Finsterwolde , dat , op dezelfde manier als dergelijke comité's overal elders in ons land , zich tot taak had gesteld een blijde boodschap te brengen in gezinnen , waarin tezelfdertijd als in het Prinselijk gezin , een kindje werd verwacht. Presidente van het comité was de echtgenote van de toenmalige burgemeester van Finsterwolde , mevrouw Roelofs. Het vrouwencomité had aan B.
en W. verzocht een openbare inzameling voor genoemd doel te mogen houden , een verzoek dat in alle andere gemeenten uiteraard werd ingewilligd. Maar de communistische wethouders van Finsterwolde gooiden roet in dat eten , met deze consequentie dat de burgemeester een brief moest richten aan het comité , waarin zijn echtgenote de leiding had , met de mededeling «dat B. en W. hebben besloten niet aan Uw verzoek te moeten voldoen ».
Dit ene geval toont voldoende aan onnederlandse gezindheid van de Finsterwoldse communisten. Wat de hoge toon die deze lieden in de raad voerden zo onsympathiek maakte , was de omstandigheid dat zij in hun privéleven verre van onkreukbaar waren. Het beheer van de duizenden guldens , die jaarlijks op de gemeentebegroting voor de armenzorg waren uitgetrokken , berustte in handen van een communistische wethouder , die uitgesloten was van werkverschaffing en steunverlening en in zijn levensonderhoud voorzag door te venten met winkelwaren. De kinderen te Finsterwolde vertelden aan iedereen die er nieuwsgierig naar was , en de ouderen zwegen er maar over , dat beide wethouders meermalen met de strafrechter , ja zelfs vrij langdurig met de gevangenis hadden kennis gemaakt.


Na de bevrijding

DE gebeurtenissen , waarvan wij allen sinds 1940 de bedroefde getuigen zijn geweest , namen voor de communisten van Finsterwolde een noodlottige keer : wethouder Siemens werd ,
met acht zijner partijgenoten , gevangen genomen en naar Duitsland gedeporteerd ; zeven hunner zijn nimmer uit de concentratiekampen teruggekeerd.
Er is heden weinig veranderd te Finsterwolde.
Hetzelfde spel wordt er nog gespeeld , al dragen de spelers andere namen. Van de 1731 in 1946 uit gebrachte stemmen bij de gemeenteraadsverkiezing haalden de communisten een meerderheid van 944 stemmen , hetgeen hun recht gaf op zes van de elf zetels. Burgemeester Tuin , die in 1945 als burgemeestersecretaris in zijn oude gemeente terugkeerde , heeft , evenals zijn voorganger burgemeester Roelofs , aan zijn beide zijden in B en W. een communist.
Wij hebben in verschillende delen van de provincie Groningen eens geïnformeerd en uitgekeken naar zoiets als een ijzeren gordijn , maar we hebben geen draperie-in-staal ontdekt , zelfs niet ter grootte van een lendendoek , waarmee deze lieden enkele gevallen van schaamte zouden kunnen bedekken. In verkiezingsperioden ,
als van de blaaskakerij een deugd wordt gemaakt , ontwikkelen de Groninger communisten een geweldig front , maar in rustiger tijden als nu raakt de buil uitgeziekt , het enthousiasme wappert hier en daar nog wat na als een uitgerafelde vlag en het front geraakt langzamerhand in een positie die als labiel evenwicht vrij juist gekarakteriseerd is.
Te Finsterwolde met z'n kleine duizend communistische stemmen , zou men een levendige partijafdeling verwachten : dit is allerminst het geval ,
de afdeling telt maar weinig leden.
Hoevelen lid zijn van de E. V. C. ter plaatse is niet bekend , maar het aantal moet miniem zijn. Een communistische jeugdvereniging existeert niet te Finsterwolde. Er is een comm.
Vrouwen club met 22 leden , een toneelvereniging de Rode Vaan en een zangvereniging.
Ook in de gemeente Nieuweschans constateert men dezelfde aftakeling.
Een kleine partijafdeling , een afdeling van de E. V. C. die steeds meer ineen schrompelt. In stad-Groningen liep het aantal georganiseerde communisten in de laatste jaren achteruit van 900 tot plm. 250 leden. De communistische wethouder in de hoofdstad heeft onlangs voor deze functie bedankt , hetgeen hem de toorn van zijn vroegere partijgenoten op de hals heeft gehaald. Het centralisme , dat de C. P. N.
voorstaat , kweekt afvalligen , waaraan nu de wespen knagen , maar de slechtsten zijn het naar onze mening niet.
*) I ons blad van 31 Maart.




