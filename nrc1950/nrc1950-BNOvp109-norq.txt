
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Eindexamen Toneelschool

( Van onze Amsterdamse corresp. )

Voor het openbaar eindexamen van de Toneelschool had de Stadsschouwburg ditmaal een avond ter beschikking en de laatste jaren toch reeds sterk toegenomen belangstelling was nu van zo grote omvang , dat er tientallen moeten worden teruggestuurd.
De overvolle schouwburg heeft met belangstelling de verrichtingen gevolgd van de examinandi en alleen de tijd - ver na twaalf uur moest men nog aan de prijsuitreiking beginnen - heeft in het verloop van deze avond die belangstelling aangetast.
De leerlingen , die de school met goed gevolg verlaten , zijn Greet Groot , Cecilia Lichtveld , Kathenka van der Werff , Tob de Bordes , Jan Modderman en Dick Scheffer Zij hebben eergisteren het officiële examen afgelegd , waarvoor zij allen geslaagd zijn , doch het tijdsverloop is dus nog te kort geweest om te kunnen zeggen , waar deze aangekomen toneelspelers het volgend seizoen hun arbeid zullen vinden. Zij speelden op deze avond de proloog van «Antigone» , het tweede bedrijf van Bridie's «Tobias en de engel» en «Caprice» van Alfred de Musset , gevolgd na de pauze door een deel van het altijd nog zo beminnelijke «Jean de la Lune» van de toneeldichter Achard en «Candida» ( tweede bedrijf ) van Shaw. Er vielen in het optreden een zekere vaardigheid en durf bij alle leerlingen te constateren en wanneer er te veel van de aandacht of inspanning van het publiek werd gevergd , was dit zeker toe te schrijven aan veelal te grote
scènes , die meestal natuurlijk boven het machtsbereik dezer jongeren liggen. De langdurigheid en een soms wat traag tempo hadden deze eindexaminandi dus
tegen zich , doch zij hielden moedig stand.
Er zijn wel eens veelbelovende eindexamens te zien gegeven , waarvan men later in de practijk de beloften niet ingelost kreeg. Deze avond was zonder grote beloften en dat is omgekeerd dus ook al nietszeggend. De regisseurs , Frits van Dijk. Ferd. Sterneherg en Han Bentz van den Berg , hebben , naar dit openbaar eindexamen te oordelen , eventuele beloften achter een streven naar soepelheid en toneel gemak wat te veel schuil laten gaan en de keuze werkte er weinig toe mee , zich een oordeel te vormen ,
in hoeverre deze jongeren zich in hun rollen zouden vermogen te verdiepen.
In dat opzicht kreeg alleen Tob de Bordes een dubbele kans , namelijk als Jean de la Lune en als Marchbanks , twee dichter figuren in één examen , en deze kans heeft hij weten aan te grijpen.
De directeur der school , de heer W.
Ph. Pos , heeft bij de prijsuitreiking , waarop gelukkig ook nog veel toneel enthousiasten bleven wachten , de geslaagden goede wensen en wenken meegegeven op hun verdere paden.




