
SOURCE :


SECTION :


LENGTH :


BYLINE :


DATELINE : 22 mei 1950

BODY :


HEADLINE : Nederlandse ambtenaren bij V. S. I. vragen duurtebijslag

Meer dan honderd z.g. kortverband-ambtenaren-Nederlanders van het Indonesische ministerie van verkeer , energie en openbare werken hebben zich met een petitie tot hun minister gewend Hierin vragen zij een duurtebijslag voor de duur van de door monetaire wijzigingen thans heersende noodtoestand , en wel zo , dat hun inkomen dezelfde koopkracht zal hebben als ten tijde van de souvereiniteitsoverdracht. Zij verwijzen hierbij naar art. 3 van de overeenkomst inzake burgerlijke overheidsdiensten ,
ter R. T. C. tot stand gekomen : gedurende een periode van twee jaren na de overdracht zou de regering der V. S. I. geen wijzigingen te hunnen nadele in de rechtspositiebepalingen aanbrengen.
Indien niet kan worden bewerkstelligd , dat hun levensomstandigheden weer op een redelijk peil worden gebracht vragen zij in de gelegenheid te worden gesteld eervol ontslag te vragen , om uitsluitend bij de dienst gelegen redenen , met alle contractueel vastgelegde emolumenten , zoals recht op vrije overtocht.
Afschrift van deze petitie is aan het Hoofd der Unie gezonden en aan een aantal andere autoriteiten , o.a. de Nederlandse minister-president en de voorzitters van de Eerste en Tweede Kamer.






