
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Matthaus-Passion van de V. U.


De Volksuniversiteit heeft er nog eens aan herinnerd , dat zij met haar Matthaus-Passion-uitvoering zeer bepaalde intenties heeft , welke afwijken van de gangbare muziekpractijk. Haar voornaamste kenmerk moet men dan ook wel zoeken , ten eerste in een ruimere medewerking van amateur-musici ,
vooral in de strijkorkesten ( want voor de geblazen obligaten heeft men niet minder dan de specialisten van Alma Musica ! ) en in de gehele geest van de uitvoering , die het auditorium meer opvat als een door de gedachte van de Goede Vrijdag gebonden gemeenschap , die steun vindt met name in de koralen en grote koren , welke ( door de wijze van opstelling ) meer naar kansel en podium toe dan ervan af worden gezongen.
Aesthetische beoordeling wordt daardoor ook van minder belang , een zaak van gangbare muziekpractijk. Als deze uitvoering het van andere uitvoeringen wint , kan en wil zij dit niet doen door technische superlatieven , door grotere muzikale vaardigheden.
De bezwaren , die wij tegen deze uitvoeringspractijk blijven handhaven , betreffen dan ook de indirect gewekte suggestie dat men hier bij uitstek te doen zou hebben met een reconstructie van wat Bach in zijn partituur heeft neergeschreven.
Het programma vermeldt de medewerking van een Coro I ( Evangelie ) en een Coro II ( Gemeente ) , die elk weer gesplitst blijken in eerste en tweede partij. Alleen deze laatste splitsing ( uitgebreid tot het tweeledig orkest ) vindt men bij Bach. Bertus van Lier past een splitsing in het kwadraat toe en werkt dan ook b.v. met vier afzonderlijk in een vierkant opgestelde contrabassen.
De eenvoud van de Evangelie-Gemeente gedachte gaat daardoor noodzakelijkerwijs weer teloor : niet de Evangelist of de Christus-figuur wordt middelpunt ,
doch meer nog dan in gangbare uitvoeringen wordt de aandacht opgeslorpt door die dirigent , die zich draait en wendt tussen Evangelie-domein en Gemeentelijk terrein en die soms vrijwel in het luchtledige naar het auditorium toe staat te gesticuleren terwijl er niet meer dan één hobo zijdelings bij de continuo speelt. Reconstructie van Bach verkrijgt men pas als de dirigent zich zelf aan het klavier zal zetten.
De voornaamste solisten waren dezelfde als vorige keren : Peter Pears , Carel Willink , Dora van Doorn-Lindeman , Nancy Evans , Wiebe Drayer en Herman Schey.


