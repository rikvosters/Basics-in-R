
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Het inhalen van het woningtekort

In ONS LAND bestaat er nog altijd onzekerheid over de vraag , hoe groot het feitelijke woningtekort is en in welk tempo dit zal kunnen worden in gehaald. Toen het Centraal Bureau voor de Statistiek beschikte over de uitkomsten van de woning- en gezinstelling van Mei 1947 , heeft het getracht aan de hand van een aantal veronderstellingen omtrent woningbehoefte en voorraad enkele schattingen te maken omtrent het werkelijke tekort. Bij de telling bedroeg het aantal huishoudingen van 2 of meer personen , vermeerderd met het aantal alleenwonenden 2 442. 000. Trekt men hiervan af de alleenwonende kamerbewoners en enkele andere kleine categorieën , dan komt men op een aantal van 2. 372. 500 huishoudens. Trekt men verder nog af de alleenwonenden , bij wie een huishouding inwoont , dan komt men op een aantal van 2. 340. 000.
Het aantal woningen volgens de definitie van de telling was 2. 050. 000.
Brengt men ook de afzonderlijk verhuurde gedeelten van woningen , die overeen eigen keuken en w. c. beschikken in rekening , dan komt men op 2.081.000, terwijl men ook nog de na de bevrijding gebouwde noodwoning en kan mede tellen , in welk geval men tot ruim 2. 102. 000 woningen komt. Naar gelang van de veronderstelling , waarvan men uitgaat , komt men voor het woningtekort in Mei 1947 tot een cijfer ,
dat in ronde cijfers zich beweegt van 240. 000 tot 320. 000.
De aanbouw In 1947 en 1948 is nog aanmerkelijk achtergebleven bij de toeneming der behoefte ; voor het eerst is in 1949 een aanbouw bereikt , die deze toeneming overtreft , nl. 42. 714 woningen. Wanneer men dus de vraag stelt , hoe groot thans het woning tekort is , hangt het antwoord in belangrijke mate af van de optimistische of pessimistische kijk , die men op de gang van zaken heeft. Het lijkt ons niet noodzakelijk en zelfs niet gewenst ,
de zaken van de zwartste zijde te bezien. Wij menen dus , dat het standpunt , door de minister van wederopbouw en volkshuisvesting bij de behandeling van zijn begroting in de Staten-Generaal ingenomen , wel verantwoord is. Deze bewindsman stelde het huidige tekort op 250. 000. Men kan natuurlijk met evenveel recht een hoger cijfer verdedigen , al achten ook wij het door de heer Ritmeester genoemde cijfer van 576. 000 niet gemotiveerd. Wij menen , dat het geen zin heeft met hoge tekort cijfers te manoeuvreren , omdat het toch uitgesloten is , dat deze binnen afzienbare tijd zouden kunnen worden overwonnen. Ook het door de minister genoemde bescheidener tekort zal nog vele jaren van ingespannen arbeid kosten.
TENSLOTTE moet men in het oog houden , dat alle boven genoemde tekortcijfers theoretisch zijn. De weidelijke woningvraag hangt niet alleen af van door het C. B. S. opgestelde en algemeen aanvaarde definities , maar ook van de levensgewoonten en vooral van de financiële draagkracht van de gegadigden. Ook in het verleden is de practische woningvraag altijd lager geweest dan de theoretisch berekende behoefte. Alles samengenomen kunnen wij dan ook een tekort cijfer van 250. 000 niet anders dan reëel vinden.
In hoeveel tijd zal dit tekort nu kunnen worden ingehaald ? De te verwachten aanbouw heeft de minister gesteld op 55. 000 per jaar voor de jaren 1953 en volgende met een geleidelijke overgang voor de jaren 1950 , 1951 en 1952.
Aan de hoge kant is dit cijfer niet. In de jaren 1922 tot 1931 werden bij een bevolkingscijfer , dat aanmerkelijk lager was dan thans , regelmatig 46. 000 tot 50. 000 nieuwe woningen per jaar gebouwd met een maximum van 51. 500 woningen in 1930. Een verwachting
van 55. 000 woningen per jaar voor de komende jaren is dus zeker niet overspannen. Dit cijfer getuigt echter weer van werkelijkheidszin , omdat gewaakt moet worden tegen een te hoog opgedreven productie , die op de lange duur niet te handhaven zou zijn. Deze toch zou een te groot aantal arbeiders naar het bouwbedrijf trekken ; die bij latere inkrimping van de productie aan werkloosheid zouden worden prijsgegeven.
Indien dit programma tot 1 Januari 1965 wordt voortgezet , betekent dit een aanbouw van ruim 800. 000 nieuwe woningen.
Deze slaat tegenover het genoemde tekort van 250. 000 woningen , de jaarlijkse toeneming der behoefte en een zeker percentage voor vervanging van oude en verouderde woningen.
Indien men de gemiddelde levensduur van een woning , zoals in verscheidene publicaties , stelt op 125 jaar ,
dan betekent dit dat thans ieder jaar 1 pct. van de woningvoorraad van 1925 zou moeten worden vervangen. Deze bedroeg rond 1. 575. 000 woningen , zodat naar deze maatstaf ieder jaar 15 a 16. 000 woningen voor de vervanging van oude woningen zouden moeten worden gebouwd. Een dergelijke vervanging is echter in het verleden nimmer bereikt. Vóór de oorlog werden gemiddeld niet meer dan een goede 4000 woningen per jaar door nieuwe vervangen. Op den duur echter moet de vervanging in een sneller tempo geschieden , omdat onze steden en dorpen tienduizenden woningen tellen , die feitelijk volkomen verouderd zijn. Wordt dit vraagstuk niet aangepakt , dan laten wij aan komende geslachten een voorraad verouderde en uitgewoonde woningen over , die een onoverkomelijk probleem zullen vormen.
INTUSSEN zal , zolang het woningtekort zo nijpend is als thans het geval is , de vervanging van oude woningen beperkt worden tot gevallen van gevaar voor leven of gezondheid.
De minister heeft daarom gerekend met een vervanging van 2000 woningen per jaar tot 1954 , 3000 per jaar van 1955 tot en met 1959 en 5000 per jaar voor 1960 en volgende jaren.
En tenslotte de toeneming der woningbehoefte.
De minister heeft deze gesteld op 33 000 per jaar. Voor het  ogenblik is dit cijfer zeer beslist aan de lage kant. De minister zelf toch heeft de toeneming voor de periode omstreeks 1933-1934 gesteld op 30 a 32. 000 per jaar , terwijl het bevolkingscijfer toen 8. 300. 000 bedroeg. Bij een bevolking van 10 millioen komt men dan reeds op een jaarlijkse toeneming van 36. 000 a 38. 500 huishoudingen. Bovendien moet rekening gehouden worden met het huwelijkscijfer , dat nog steeds hoger is dan vóór 1940 , en met de terugkeer van repatriërenden uit Indonesië. De minister heeft het cijfer 33. 000 dan ook alleen aannemelijk kunnen maken door het te betrekken op een lange termijn , namelijk tot 1965.
Inderdaad mag verwacht worden , dat de jaarlijkse toeneming geleidelijk zal dalen , al blijven wij het cijfer 33. 000 ook voor een periode van 15 jaar optimistisch achten.
Met inachtneming van de genoemde cijfers kan de conclusie worden getrokken , dat het woningtekort op 1 Januari 1965, dat is twintig jaar na de bevrijding , zal zijn ingehaald. Dit betekent , dat ons volk twintig jaar zal zuchten onder een woningtekort en dat twintig jaar lang een deel van onze gezinnen zal lijden onder het euvel van het samenwonen met alle daaraan verbonden ongemakken niet alleen , maar ook geestelijke en zedelijke gevaren.
Een opwekkend vooruitzicht is dit voorwaar niet. En de verzekering dat van nu aan de toestand ieder jaar $$ ! $$
beter wordt , biedt hier maar een schamele troost.
De vraag is dan ook gewettigd , of het niet mogelijk in , het tempo te versnellen.






