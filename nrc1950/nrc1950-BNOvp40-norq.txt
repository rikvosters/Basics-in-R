
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Minister Wijers gaat heen

De regeringsvoorlichtingsdienst deelt mede , dat de minister van justitie , mr. Th. R. J. Wijers , op medisch advies gedurende enige maanden rust zal moeten houden. Het wordt wenselijk geacht , dat hij zich ook daar na niet meer blootstelt aan de spanningen en vermoeienissen , aan het ministersambt verbonden. Hij is voornemens , na de behandeling van de begroting van justitie in de Eerste Kamer en van het wetsontwerp op de economische delicten in de Tweede Kamer aan de Koningin ontslag uit zijn functie te verzoeken.
Mr. Th. R. J. Wijers werd in 1948 bij de samenstelling van het kabinet-Drees benoemd tot minister van Justitie. Hij werd in 1891 te Roermond geboren. Na voltooiing van zijn studie in de rechtswetenschap aan de Leidse Universiteit , waar hij in 1915 promoveerde , vestigde hij zich als advocaat te 's-Hertogenbosch.
Van 1930 tot 1933 bekleedde hij een functie als rechter in de rechtbank te Rotterdam.
In 1933 volgde zijn benoeming tot raadsheer in het Gerechtshof te 's-Hertogenbosch en later tot vice-president van het hof. Mr. Wijers was tot zijn benoeming tot minister ook president van het bijzondere gerechtshof aldaar.






