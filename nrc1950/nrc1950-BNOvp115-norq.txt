
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Nehroe en Sukarno tot studenten

De premier van India , Pandit Nehroe , die thans Indonesië bezoekt , zeide Zaterdagavond in een rede tot de technische studenten van de universiteit te Bandoeng over het grote enthousiasme waarmee Sukarno overal begroet wordt : « Dit te zien verheugt mijn hart , want het toont , dat u levenskracht , vertrouwen en enthousiasme voor een zaak bezit. Doch soms vraag ik mij af of deze geestdrift niet iets is , dat de plaats van het werk inneemt , want hard werken en samenwerking , niet slechts enthousiasme , zijn nodig , indien u deze vrije , nieuwe natie wilt opbouwen».«Slechts de sterken en stoutmoedigen overleven en handhaven hun vrijheid.
Diegenen , die hun energie in gesprekken , discussies en kleine conflicten verknoeien , dienen te allen tijde en des te meer in deze kritieke periode van de wereldgeschiedenis hun land slecht».«Vrijheid bestaat niet uit zichzelf , doch gaat vergezeld van verantwoordelijkheid en verplichtingen.
Indien u deze vergeet , dan zal de vrijheid geneigd zijn u te vergeten».
Hierna heeft president Sukarno uiteengezet dat er thans een «tweede revolutie » : een constructieve revolutie is begonnen. Thans moet worden begonnen met de opbouw en het herstel. Wijzend op de onrust en de diefstallen , vroeg Sukarno zich af : «Wat moet ik de vreemdelingen in ons land en wat moet ik de vertegenwoordigers van vreemde mogendheden zeggen ,
als zij deze onrust en onveiligheid constateren ? Ik schaam mij hierover ».


Nehroe verontwaardigd

Zondagmorgen is er in Bandoeng een bijeenkomst van meer dan 100.000 personen gehouden , waar Nehroe zeide , dat hij met verontwaardiging tussen de menigte op het sportveld enige spandoeken met de volgende opschriften zag :
« Democracy ? Do release Indian labour and peasant leaders» , en «Rights of democracy and justice for Indian leaders».
« Ik weet niet waar de lieden , die hiervoor verantwoordelijk zijn hun informaties vandaan hebben. Ik kan echter verzekeren , dat mijn regering weet wat zij doet» , aldus Nehroe.
«Ik beschouw mij zelf als een socialist en ik weet wat socialisme is , beter wellicht dan vele lieden , die deze socialistische leuzen propageren».
Nehroe sprak de hoop uit , dat India en Indonesië metterdaad zullen samenwerken voor de oplossing van de vele moeilijke vraagstukken.«
Sukarno zeide o.a. dat Nieuw Guinea voor 1951 in de eenheidsstaat Indonesië moet zijn opgenomen.




