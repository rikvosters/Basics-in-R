
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Tennis. VAN MEEGEREN VERLIEST TE PARIJS.


De rol van de enige Nederlandse speler in het tornooi te Parijs , van Meegeren , heeft wel heel kort geduurd , is reeds geÃ«indigd voordat het milieu van de sterke internationale klasse bereikt was. In de eerste ronde van het herenenkelspel is van Meegeren uitgeschakeld door de taaie Franse speler Jamain , die enkele jaren geleden heel veel beloofde doch het niet tot de topklasse van zijn land heeft gebracht. Een goed , allround speler , met het achterveld als zijn voornaamste operatie-basis. Hij weerstond de drives van Van Meegeren goed , was in zijn tegenspel gevaarlijker door beter spreiding en beter gebruik van de netkansen welke hij zich nu en dan schiep.
De sterke slag van Van Meegeren , de backhand bleek niet zo ingeschoten dat hij doorboren kon. Met 6-3 2-6 3-6 6-1 6-2 won de Franse speler.
Slechts weinige partijen kwamen gisteren , in het mooie zonnige weer , aan de orde. De belangstelling was gering - die komt pas in het einde van de week en met Pinksteren. Winnaars waren gisteren de drie Philippinen : Ampon , Carmona en Deyro , voorts de Fransen Abdessalam , Kermadec en Delhomme de laatste zorgde voor een Franse verrassing , hij sloeg de Davis Cup speler Remy met 6-2 6-2 8-10 3-6 6-1.




