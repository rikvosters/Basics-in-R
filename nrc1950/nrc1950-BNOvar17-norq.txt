
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Korte berichten

Binnenland

- Tot ridder in de orde van de Nederlandse Leeuw is benoemd mgr. Th. M.P. Bekkers , directeur van het nationaal bureau van de pauselijke missie-actie.


- Met het troepenschip General Stewart , dat 26 Mei te Rotterdam wordt verwacht , repatriëren 36 A.A.T. , de 14e en 15e genie veldcomp. , 18e comp. leger genie troepen en de 51e hoofd verbandplaats-afdeling. Met de General Sturgis ,
die dezelfde dag in Rotterdam wordt verwacht , repatriëren 511 RI en 35 AAT.


- De minister-president van de Birmaanse Unie , Thakinnu is in ons land aangekomen voor een bezoek van vier dagen. Hij zal hier in het bijzonder een studie maken van het coöperatie-wezen.
Weer twee doden bij onbewaakte overwegen. Op een onbewaakte overweg te Schagen is een jonge vrouw door de trein van Den Helder naar Alkmaar gegrepen.
Zij was op slag dood. Een 15-jarige jongen uit Kaatsheuvel  is bij de onbewaakte overweg aan de Delmerweg te Tilburg , door een trein , komende uit de richting Breda , gegrepen. Hij was op slag dood.


- Door roekeloos snel rijden heeft de 38-jarige motorrijder A.B. uit Deventer te Diepenveen een fietser aangereden.
De motorrijder sloeg over de kop en werd zo zwaar gewond , dat hij spoedig daarna overleed. De fietser bekwame en hersenschudding.


- De Nieuw-Guinea commissie , die bestaat uit veertien leden , is dezer dagen op Biak aangekomen. Zij zal daar ongeveer twee weken blijven en vandaar uit andere plaatsen op Nieuw Guinea bezoeken.
De leden der commissie zijn door de gouverneur ontvangen.


- Op de vlucht neergeschoten is zekere van A , die , ontvlucht uit een rijksinrichting te Woensel , aangehouden werd toen hij bezig was in te breken in een kippenhok te Vught. Tijdens zijn overbrenging wist hij te ontvluchten en toen hij geen gevolg gaf aan de sommatie om te blijven
staan , loste de politieman een schot , dat van A. in het hoofd trof. Hij is naar het ziekenhuis gebracht , waar hij later is overleden.


- De K.L.M. zal een nieuwe lijn naar Madrid openen op 4 Juni a.s. , welke zal lopen via Frankfort en Nice en twee maal per week in beide richtingen zal worden gevlogen. De nieuwe lijn zal worden gevlogen met Convairs.


- Ter gelegenheid van het «tulipfestival » te Holland in de Amerikaanse staat Michigan heeft de burgemeester van Amsterdam aan de burgemeester van de stad Holland , twee vlaggen ten geschenke gegeven , t.w. een grote vlag ( drie banen met de Andrieskruisen ) en een kleine vlag met leeuwen , schild met keizerskroon en de nieuwe wapenspreuk.



Buitenland

- Het Amerikaanse Huis van Afgevaardigden heeft zijn goedkeuring verleend aan voorgestelde regeringsuitgaven ten bedrage van 625.493.694 dollar , waaronder 7.385.000 dollar voor een nieuw project ter bestrijding van duikboten.
De aard van dit nieuw project werd niet onthuld.


- Rusland verlaat wederom een commissie der V.N. De Sowjetunie heeft voor de achtentwintigste keer uit protest tegen de aanwezigheid van een Chinees-nationalistische gedelegeerde een orgaan van de V.N. verlaten. Het betreft hier een technische commissie van de economische en sociale raad voor bevolkingsvraagstukken , waarin 12 landen zitting hebben. Slechts de Zuidslavische gedelegeerde steunde een Russisch voorstel om de nationalistische vertegenwoordiger uit de commissie te bannen.


- Controle op staal verdeling in Engeland geëindigd. De Engelse regering heeft bekend gemaakt , dat de uit de oorlogstijd daterende controle op de verdeling van staal in Engeland , behalve voor plaatstaal en blik , die nog steeds schaars zijn , niet langer zal worden uitgeoefend.


- Op 25 Mei zal de Brooklyn-tunnel.
die Manhattan met Brooklyn verbindt , geopend worden. De bouw van de tunnel heeft tien jaar gevergd en een bedrag van 83 millioen dollar gekost. De nieuwe tunnel , die een lengte heeft van 2.779m.
is op een na de langste tunnel onder water in de wereld. De langste tunnel is die , welke Liverpool met Birkenhead verbindt.


- Bradley en Johnson opnieuw naar Europa. Louis Johnson , de Amerikaanse minister van defensie , heeft Maandag in een radio-interview verklaard , dat hij en generaal Bradley , de voorzitter van de Amerikaanse commissie van stafchefs voornemens zijn in Augustus of September een bezoek te brengen aan alle Europese leden-staten van het Noordatlantische verdrag.


- Zweden heeft van de Russische regering geëist , dat zij geen Zweedse vissers schepen meer op de open zee zal aanhouden en de verliezen , die de Russische schepen de Zweedse vissers hebben toegebracht ,
zal vergoeden.




