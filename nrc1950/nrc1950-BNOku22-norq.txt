
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Exposities te Amsterdam

Een niet grote , maar heel boeiende collectie moderne Franse grafiek zagen wij geëxposeerd bij Santee Landweer te Amsterdam.
Met een goed oog voor kwaliteit bijeengebracht. Mooi , vroege etsen van Picasso. Altijd een onmiskenbaar genie , dit enfant terrible der beeldende kunst. In sommige dezer etsen het genie ,
dat de zachtste snaren beroert bij de beschouwer.
Bekend werk , maar ge ziet het steeds gaarne opnieuw. Léger , Goerg , Dufy , Chagalle zijn ook karakteristiek vertegenwoordigd in deze reeks. Een litho van Braque , dat is iets unieks.
In deze kunstzaal zagen we voorts reproducties van moderne Franse en andere schilderkunst van de Parijse uitgeverij Artco. uitgevoerd volgens een nieuw en uiteraard geheim procédé van Aeply. Het merkwaardige is , dat niet alleen de penseelstreek is gereproduceerd maar ook vaak de verfhuid-Pate , die op het origineel dik is opgebracht , is op de reproductie ook tastbaar. De illusie van «het echte» wordt er zeer sterk voor. In alle opzichten zijn deze reproducties artistiek heel verantwoord. Een Signac b.v.
wordt met zijn makelij merkwaardig correct en compleet weergegeven door dit nieuwe procédé. De prijs ligt een heel eind boven die van andere reproducties ,
maar Aeply's curieuze methode zal ook wel zeer gecompliceerd zijn en tijdrovend. Verbluffend goed vonden we een gereproduceerde Klee. De serie bevat ook wenken van De Vlaminck , Picasso , Gris ,
Dufy , Derain , Braque. Het ligt in het voornemen haar uit te breiden.
Leo Maillet uit Lausanne , die in de kunstzaal Martinet en Michels te Amsterdam exposeert , heeft een bewogen zeer onrustig leven achter de rug. Het fragmentarische van zijn expositie weerspiegelt het. Hij werd in Duitsland geboren en was er leerling van Beckmann , de bekende expressionist. In '33 ging hij naar Parijs , hij vocht met de Fransen ,
moest vluchten na de capitulatie , kwam na angstige avonturen in Zwitserland. Te Parijs vernielde de Gestapo zijn werk ,
zijn etsplaten oa. Ge ziet de leerling van Beckmann in enige bewaard gebleven afdrukken van oude etsen. Een heel begaafde leerling. De getoonde tekeningen ,
meest schetsen , zijn het werk van een vluchteling , een opgejaagde- De dolende herkende zijn «klimaat» in de boeken van Kafka , van wie hij een novelle met ,
de geest van het verhaal interpreterende , etsen illustreerde. In de grafiek , in de lijnvoering daarvan , huivert iets geheimzinnigs en dreigends. De laatste jaren is Maillet kleuretsen gaan maken. Zijn thema is daarbij vooral de muziek. Verrassend sterke kleuren weet hij te bereiken , het werk onderscheidt zich in dit opzicht ten zeerste van de fletse kleurets , welke men gewoonlijk ziet. Inderdaad opmerkelijke grafiek van een intelligente en zeker niet alledaagse geest , op wie Paul Klee wel invloed heeft gehad , zonder dat dit tot onpersoonlijke navolging heeft geleid.




