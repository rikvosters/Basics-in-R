
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Benarde positie

Particuliere brieven dient men als bron van berichtgeving meestal met enige terughoudendheid te bejegenen.
Indien de inhoud hiervan echter op waarheidsgehalte gestaafd wordt door gegevens uit andere bron , kan men er wel eens nuttig illustratiemateriaal uit putten. Dit lijkt ons het geval te wezen met een brief van een lezer uit Soerabaja. In December 1947,
zo schrijft hij , kon men met zijn gezin naar Tretes gaan ( een vacantie-oord in de bergen op ongeveer 80 km van Soerabaja ) om daar ongestoord te genieten. Tegenwoordig is het in het hartje van Soerabaja zelf minder veilig.
Een gedeelte van Soerabaja's slagader ( Palmen la in Darmoboulevard ) is tot onveilig gebied verklaard. Niemand ,
die daar een einde aan durf , kan of wil maken. Zo nu en dan veroorzaken zekere lieden een verkeersopstopping en van deze gelegenheid maken onverlaten gebruik om zich meester te maken van tassen en pakjes van wielrijders. In Soerabaja alleen zijn al meer dan 100 auto's in andere handen overgedaan. Ook de persoonlijke onveiligheid is aanmerkelijk.
Ingaande 29 Mei werd het broodrantsoen op 140 gram gebracht. Aardappelen zijn bijkans onbetaalbaar voor een Europees werker. Een pakje shag van de distributie kost 3,20.
Vele importartikelen zijn enorm in prijs gestegen ( vaak verdriedubbeld ) .
Daarbij voegen zich dan nog andere gevolgen van de recente monetaire maatregelen , welke velen hebben gedupeerd niet alleen in hun beschikbare contanten« doch ook in hun delegaties naar Nederland.
Deze feiten van de geachte briefschrijver accentueren slechts hetgeen de nieuwsagentschappen reeds meldden.
Deze schets geldt mutatis mutandis ook voor andere steden.
Ook in Djakarta vertoont de criminaliteit , naar Aneta dezer dagen op gezag van de hoofdcommissaris van politie Natadikusumah meldde , een stijgende lijn.
In Makassar vallen ook tal van diefstallen en aanslagen te noteren.
En dan laten we nog buiten beschouwing de grotere botsingen met min of meer politiek gekleurde achtergrond ,
welke onlangs de Oost-Indonesische hoofdstad in rep en roer brachten en tientallen slachtoffers eisten.
Deze verschijnselen mogen op zichzelf al bedenkelijk zijn , de eerste reacties hierop waren het wellicht nog meer. Toen de buitenlandse consuls in Soerabaja tegen de onveiligheid protest aantekenden , kon men in de Indonesische persstemmen vernemen van ongeveer deze toonaard :
dat de heren maar heen moesten gaan als het hun niet beviel. Van straffe maatregelen van hogerhand was aanvankelijk weinig te bespeuren. En dit vooral maakte , dat de stemming onder de Europese gastwerkers » bedenkelijk daalde. Voor Indonesië zelf zou een exodus van bekwame Europese werkkrachten alleen maar ongunstig inwerken op de zo dringend vereiste economische wederopbouw.
Gelukkig vallen de laatste dagen enige tekenen aan te wijzen , welke op een kentering zouden kunnen duiden. Soekarno heeft zojuist duidelijk uitgesproken , dat aan de onveiligheid en rechtsonzekerheid een eind moet komen. De sultan van Djokja heeft een scherpe , laatste waarschuwing laten horen tegen de onruststokers en rampokkers in Oost-Java.
Sungkono. de militaire bevelhebber aldaar , is vervangen.
In het volle besef van de benarde omstandigheden van vele Nederlanders ginds en van de moeilijke taak der regering-Hatta , moet men hopen ,
dat hiermede het begin van een sanering is ingeluid. Orde en veiligheid , alsmede een minimum aan bestaanszekerheden voor deskundige arbeidskrachten zijn onmisbare fundamenten voor elk staatsbestel ; zij bepalen op den duur mede het aanzien van een natie in het buitenland.




