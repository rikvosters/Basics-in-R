
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : De V. V. D. in algemene vergadering bijeen

In de Zaterdag voortgezette jaarlijkse algemene vergadering van de Volkspartij voor Vrijheid en Democratie , welke te Utrecht werd gehouden , was men het er spoedig over eens , dat de algemene vergadering het zelf in de hand heeft het voorzitterschap van de partij al of niet te doen samenvallen met de functie van fractie-voorzitter in een der Kamers. Regeling van dit vraagstuk in de statuten ,
in welke vorm ook achtte men derhalve overbodig , waarna mr. P. J. Oud bij enkele candidaat stelling tot partijvoorzitter werd herkozen. De leden van het hoofdbestuur mr. P. W. J. H. Cort van der Linden en drs. H. A. Korthals stelden zich niet herkiesbaar. In hun plaatsen werden benoemd mevr. dr. M.
Hartgerink-Koomans te Groningen en de heer W. Inden te 's-Gravenhage. Verder kwam er in de besturen geen wijziging.
Men besloot Koninklijke goedkeuring aan te vragen , waartoe statuten werden vastgesteld. Overeenkomstig het advies van de partijraad is het werkprogram niet vastgesteld. Het concept zal weer in handen gesteld worden van de verschillende commissies van voorbereiding en deze zullen het ontwerp opnieuw bestuderen aan de hand van de 310 ingediende voorstellen en de ter vergadering gemaakte opmerkingen. Het hoofdbestuur zal dan tijdig voor de algemene vergadering van 1951 een nieuw concept aan de afdelingen en centrales voorleggen.
Bij het laatste punt van de agenda n.l. bespreking van het beleid van de kamer fracties , heeft mr. Oud dr. Bierema herdacht , die jarenlang de liberale beginselen in het parlement heeft uitgedragen



