
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Huis aanvaardt wetsontwerp op hulp aan Europa

Het Amerikaansche Huis van Afgevaardigden heeft zijn goedkeuring gehecht aan een compromis-wetsontwerp , dat een bedrag van 3. 120. 550. 000 dollars beschikbaar stelt voor economische hulpverlening aan Europa en andere niet-communistische gebieden.
Nadat het wetsontwerp met 247 tegen 88 stemmen was goedgekeurd , werd het naar de Senaat gezonden.
De stemming in de Senaat is uitgesteld , omdat de republikeinen bezwaar maakten tegen enkele passages in het rapport , dat bij het voorstel gevoegd was en dat voorwaarden bevatte voor particuliere investeringen , die de republikeinse senatoren niet konden accepteren.
Het wetsontwerp omvat een machtiging voor het derde jaar van het plan-Marshall voor het Europese herstel en voor het eerste jaar van het programma « punt vier » van president Truman ,
voor technische hulpverlening aan economisch minder ontwikkelde gebieden in de wereld.
De commissie voor de toewijzingen uit het Huis van Afgevaardigden bereidt een afzonderlijke wet voor , bij welke het geld wordt toegewezen. Een dergelijke maatregel werd nodig geacht ter bespoediging van de goedkeuring van het thans naar de Senaat gezonden wetsontwerp door het Congres.






