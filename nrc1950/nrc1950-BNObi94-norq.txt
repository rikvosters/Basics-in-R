
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Herdenkingsmonument in de Hoeksche Waard onthuld

Onder de gemeente Heinenoord , op de berm van de rijksweg Blaaksedijk-Krooswijk , juist op de plaats waar op Zondag 18 Februari 1945, zonder enige vorm van proces , tien personen als maatregel van vergelding door de Duitsers werden neergeschoten , heeft de commissaris der Koningin in Zuid-Holland mr. L.A. Kesp er , vanmiddag een monument onthuld ter ere van allen die in de jaren 1940-'45 in de Hoeksche Waard om het leven «zijn gekomen als gevolg van hun houding tegenover de bezetter.
Toen de tien personen - van wie er twee tot dusverre onbekend zijn gebleven - werden gefusilleerd , slaakte een van hen , reeds dodelijk gekwetst ,
luidkeels-de kreet »Moeder ! « , alvorens een tweede salvo uit de Duitse geweren de muit zijn stervensnood verloste.
De Amsterdamse beeldhouwer H van Lith heeft getracht dit vreselijke moment tot uitdrukking te brengen in de bronzen tragische mannenfiguur , welke staat geplaatst op een hoog voetstuk van natuursteen. De voorzijde van het gedenkteken vermeldt de volgende , ontroerende woorden :
Hoe kon de mens de wens tot leven ooit teniet doen ? Hier klonk de kreet van één die voor tien makkers sprak.
Het sobere monument wordt geflankeerd door tien jonge , nu pas geplante bomen , welke tot in lengte van jaren de tien ter plaatse gesneuvelden zullen symbolliseren.
Bij de onthulling , Zaterdagmiddag , heeft de heer A. Vogelaar een toespraak gehouden , waarin hij het gebeurde op die droeve Zondag in Februari 1945 nog eens in herinnering bracht. Na de onthulling speelde een muziekkorps »Aases Tod « , waarna tot slot ds. J. Fokkema uit Delft een woord van troost heeft gebracht aan de nabestaanden.








