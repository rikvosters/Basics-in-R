
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Nationale loterij bracht 760 milligram radium op

Het radiumbezit van het Nederlandse Kankerinstituut is belangrijk gestegen. Uit de opbrengst van de nationale loterij ten bate van het kankerinstituut , waarvoor de 480.000 loten in 6 weken waren uitverkocht - de opbrengst bedraagt ongeveer  f  72.000 - is een hoeveelheid radium aangekocht , die het bezit van het instituut aan radium heeft gebracht van 300 milligram op 1060 milligram.
De geneesheer-directeur van het instituut , dr.. F. Veldhuizen , heeft namens het bestuur van het N.K.I. de aanwinst Maandag symbolisch overhandigd aan de radioloog van het instituut , de heer H. Lokkerbol.
De heer Lokkerbol sprak als een wens uit , dat de volgende stap zal zijn het aanschaffen van een installatie voor rontgenbehandeling met een spanning van niet minder dan 4 miljoen volt. Voor een dergelijke installatie zal een gebouw nodig zijn met muren van minstens 31-meter-dik beton. Alleen de rontgeninstallatie zal al ongeveer  f  400.000 kosten.
De propagandist van het instituut , de heer J.J. Niessen , onthulde dat hij van plan is nog dit jaar een loterij te houden , waarvan de opbrengst gebruikt zal worden voor het kopen van een dergelijke installatie.
Vandaar werd de trekking gehouden van de loterij , die de aankoop van het radium mogelijk heeft gemaakt. De eerste prijs - goederen ter waarde van  f  10. 000 - viel op nr. 214815. De volgende vijf hoofdprijzen vielen op de nummers 37894, 9019, 175182, 202835 en 346316.






