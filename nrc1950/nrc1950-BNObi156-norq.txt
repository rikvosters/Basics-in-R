
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Geen Burlinkamp meer te Zandvoort

( Van onze correspondent )

HAARLEM. 14 Juni.


Niet alle grootse initiatieven en plannen kunnen beloond worden. Dat ondervindt Zandvoort nu weer ten aanzien van het Bultin-kamp waarover nu al enige jaren geestdriftig geschreven wordt , maar waarvan de verwezenlijking min of meer problematisch schijnt te worden.
Meer dan een half jaar geleden luisterden wij in het Zandvoortse raadhuis naar een enthousiaste uiteenzetting van de burgemeester der badplaats , de heer Van Fenema , zagen wij de tekeningen van het Verrassend mooie complex en hoorden wij uit de financiële hoek , dat de helft van het plan ruim drie millioen gulden zou kosten. Het plan omvatte 1500 bedden , maar voorlopig zouden het er 750 zijn , op eenvoudige , confectiemanier ingericht. De grote Butlin zou voor een half millioen gulden deelnemen en verder waren de financiële zaken in handen van het Bankierskantoor Pierson en Co. te Amsterdam. Burgemeester Fenema reisde verschillende malen naar Engeland en bracht een bezoek aan de bisschop van Haarlem om de bezwaren van katholieke zijde uit de weg te ruimen.
Men zou zo zeggen : wanneer begint men met de bouw ? Van een Butlin-camp in de Engelse zin van het woord is. naar wij vernemen , geen sprake meer. Men wil een toeristen verblijf met eenvoudige , maar comfortabele hotel-accommodatie bouwen. Zandvoort hoopt daarvoor de financiële medewerking van Amerika te krijgen via de Mars hall-hulp. Merkwaardig genoeg echter komt Zandvoort niet voor op de lijst van plaatsen waar hotels met deze hulp zullen verrijzen. Nuchter bekeken - maar men blijft in de badplaats vast > houden aan grotere plannen - gaat het dus nu nog maar om een flink hotel voor de man met niet al te grote beurs.
In financiële kringen te Amsterdam is men van mening. dat men meteen in 1947 had moeten kunnen bouwen , omdat Butlin Ltd. toen gouden dagen meemaakte ( de aandelen stonden voor 1000 op de Londense beurs genoteerd ) en er in Nederland veel kapitaal te verkrijgen was. De gouden dagen zijn voorbij. Butllin geeft veel minder dividend en de Nederlandse kapitaalmarkt neemt liever geen risico's meer.
Maar burgemeester Van Fenema houdt vol als een buldog.




