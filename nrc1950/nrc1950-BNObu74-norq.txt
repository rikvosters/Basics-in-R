
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Conferentie over hulp aan achterlijke gebieden begint

De internationale conferentie , die Maandag te Lake Success begonnen is om technische hulp aan minder ontwikkelde gebieden te bespreken , heeft een Zuidslavisch voorstel om de Chinese volksrepubliek toe te laten met 26 tegen negen stemmen verworpen.
Rusland , Polen en Tsjecho-Slowakije waren niet aanwezig. Hernan Cruz van Chili werd tot voorzitter gekozen.
Zestien landen hebben zich bereid verklaard tezamen meer dan 16 millioen dollar beschikbaar te stellen voor de hulp aan onontwikkelde gebieden. De V.S. beloofde 10 millioen dollar , indien andere landen hier 7 millioen tegenover stelden. De conferentie duurt tot Woensdag en men verwacht , dat nog andere landen bijdragen zullen beloven.
Engeland heeft een bedrag aangeboden , dat gelijk staat met 2.100.000 dollar , Frankrijk 1.200.000 dollar in francs , Nederland 1 millioen gulden ( 400.000 dollar ) , België 270.000 dollar , Venezuela 40.000, Bolivia 12.500, Noorwegen 37.700, Brazilië 460.000,
Zweden 96.500, Pakistan naar schatting 140.000, Australië 400.000, Canada 765.000, Iran 40.000 en Zuidslavië 50.000 dollar in eigen munt.
Het 16e land was Ethiopië , dat een bijdrage ter waarde van 20.000 dollar beloofde.






