
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Ontmoedigd ?


WAT kan - zo hebben wij wel eens bepeinsd - toch de bedoeling zijn van die defaitistische campagne , die door zovelen , die zich toch opwerpen als voorlichters der mensheid , ten koste van de mens wordt gevoerd ?
Want dat er zulk een campagne plaatsheeft , lijkt ons onweersprekelijk Men wordt niet moe , op allerlei wijze de verschrikkingen te verkondigen , waaraan de arme mens , die toch al zoveel te dragen heeft , ongetwijfeld bloot staat of zal staan. Als eerste noodlotsdreigementen zijn daar natuurlijk de atoom- en de waterstofbom. Een ware kluif voor heren alarmisten , al waarschuwen deskundigen ook nog zo tegenover ijlde conclusies inzake de practische toepassing. Maar dat is maar een kleinigheid. Onlangs werd in het Hayden Planetarium te New York , naar wij lazen , een demonstratie gegeven , hoe op verschillende manieren ons zonnestelsel uiteen zou kunnen spatten. De maan zou weer terugkeren tot de aarde , waaruit zij ontstaan was , en dat zou helemaal niet vriendelijk gaan. De zon zou haar stralingsenergie verliezen , zodat alle aards leven verstarde tot het absolute nulpunt. Of , diezelfde zon zou ten gevolge van atoom explosies opeens geweldige hoeveelheden hitte de wereld ruimte insturen , zodat de aarde verschroeide. Ook kon een zwervende ster in ons zonnestelsel verzeild raken en dat aan gruizelen slaan , of een staart komeet de aarde verrassen. En dan was er natuurlijk ook nog «de warmte dood van het heelal » , waarbij een absolute evenwichtstoestand zou zijn bereikt en alle beweging ophield.
U ziet : alles even bemoedigend en hoopvol. Want welke kans zou de mens nog hebben tegenover het mechanische spel van dergelijke cosmische krachten ; wat voor kans zelfs tegenover de krachten , die hij zelf had op geroepen en die hij nu niet meer beheersen kan ? Wat is hij ? Wat betekent hij ?
-« Als u » , zo lazen wij bij een andere vriendelijke profeet , «een film zou maken over het leven op aarde van het eerste ogenblik af en u zou die zes uur laten draaien , dan zou de held , mens , pas in de laatste halve seconde verschijnen ». Wat wil dit aardse stipje , gevat in de klauw en van dat «cosmische monster , dat millioenen bacteriën doet leven in de darmen van een vlo en het heelal laat uitdijen » ? Het leven is immers niets anders dan een koortstoestand van de materie ? . .
Inderdaad : Het Paasevangelie krijgt het wel erg moeilijk. .. .. .


OVER de wetenschappelijke waarde van dergelijke profetieën in mineur , die ad libitum te vermeerderen zijn , kunnen wij niet in het minst oordelen.
Toch zijn wij zo vrij , er ons niet al te veel van aan te treden. Eenvoudig , omdat deze uitgaan van een standpunt , dat het onze niet is. Inderdaad - indien het stoffelijke heelal , van atoom tot nevelvlek , de laatste en hoogste werkelijkheid zou zijn , zouden deze opvattingen en voorspellingen volkomen ontmoedigend , en erger nog , zijn. Maar dat is nu juist niet het geval. Einstein is ongetwijfeld een groot man in zijn studeervertrek. Maar wij hebben nooit gehoord , dat hij minder groot zou zijn in de Sahara of toevallig verdwaald ergens in de wereld ruimte. Eenvoudig omdat de grootheid van Einstein niets te maken heeft met de ruimtelijk-stoffelijke grootheid van het heelal. Eerder zou men nog paradoxaal kunnen zeggen , dat het heelal zijn grootheid ontleende aan Einstein en diens geest. Want het bestaan van wat men «het stoffelijke » noemt , is een metafysisch probleem. Het bestaan van Einsteins geest , die een heelal doordenkt , niet : die is laatste werkelijkheid en hoogste zekerheid. En daarom is al dit gejeremieer over totale vernietiging en dood , anders dan van puur materialistisch standpunt , vrij zinloos.
Het berust enig en alleen op een devaluatie van de mens ; van diens geest , gemoed , ziel , van de boven tijdelijke waarden , daarin gelegd. Een devaluatie , waaraan wij niet meedoen.

VOOR ons ligt het zuivere goud onzer menselijkheid nog immer , opgetast tot een kostelijke schat , te glanzen in de schatkamer en van het Christendom. Voor ons zijn de waarden van dat Christendom met zijn grootse symbolen en zijn Pasen , dat ons voorhoudt in de gestalte van de herrezen Christus , dat geen graf de Zoon des Mensen kan houden en dood overgang en levens vernieuwing kan betekenen , onvervangbaar.
«Uw hart worde niet ontroerd » , maant de Christus bij de scheiding voorgoed zijn jongeren. «In het Huis mijns Vaders zijn vele woningen ».
Deze man en de stem klinkt nog tot ons. Ons hart worde niet ontroerd. Niet door de onzekerheid van alle leven , niet door de duistere uren , dagen en nachten. Het schone bloei selder Aarde versterft. Maar om voort te leven in het Huis des Vaders , waar vele woningen zijn.






