
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Critiek op het Indonesische Hoge Commissariaat in Den Haag. In de Indonesische pers

De heer Sukrisno , een correspondent van Antara , die zo juist uit Nederland is teruggekeerd , schrijft o.a. met betrekking tot het Indonesische Hoge Commissariaat in Nederland ,
dat de personeelsbezetting van ongeveer 800 man nog steeds te zwaar is. «Intussen - zegt hij - is reeds sedert geruime tijd een personeelsinkrimping toegepast , niet door de daartoe benoemde commissie , waar in o.a. zitting hebben mr. Mohammed Razief , de heer Djakaria en dr. Ten Holder , maar , zoals ieder weet , voornamelijk door dr. Bannier , ex-hoofdambtenaar van het voormalige ministerie van overzeese gebiedsdelen en de heer Bertsch , gewezen gouverneur van Midden-Java. Zij hebben de personele en financiële zaken onder zich.
Beiden zijn vooral in Indonesische kringen in Nederland bekend als personen met een zeer conservatieve visie ten aanzien van Indonesië ».
Sukrisno , wiens artikel o.a. is gepubliceerd in De Nieuwsgier en vele Indonesische bladen noemt de positie van Moh. Roem zeer moeilijk. «Hij realiseert zich , dat hij is omringd door ambtenaren ,
die salaris genieten uit de Indonesische kasgelden , maar die moeilijk vertrouwen kunnen genieten zolang het politieke conflict aangaande de kwestie-Irian niet is opgelost ».
Sukrisno zegt , dat naast het politieke conflict , ook op economisch gebied de Nederlandse en de Indonesische belangen nog steeds aan elkaar tegengesteld zijn en deelt mede , dat de Indonesische handelsmissie onder leiding van de heer Asmaun «geen medewerking heeft verkregen van de Nederlandse handelsdelegatie » ,
terwijl thans blijkt , dat de in de overeenkomst der Rondetafelconferentie gecoördineerde handel in West-Europa «voor Indonesië uiterst bindend is en het is tevens duidelijk dat zij niet in het voordeel van Indonesië uitvalt ».
Sukrisno besluit zijn beschouwing als volgt : «Iemand verklaarde eens , dat een gedeelte van het voormalige kolonialisme is verhuisd naar het ( Indonesische ) Hoge Commissariaat. Dit is misschien te veel gezegd , maar dat de toestanden op het Indonesische Hoge Commissariaat ongezond zijn , kan men velen moeilijk uit het hoofd praten ».


Commentaar van Moh. Roem

« Ik moet de strekking en inhoud van het door Antara gepubliceerde artikel , waarin het Indonesische Hoge Commissariaat in Nederland wordt voorgesteld als een koloniaal bolwerk en critiek wordt geoefend op het gezamenlijke Indonesisch-Nederlandse optreden bij handelsbesprekingen in West-Europa in het algemeen tegenspreken » , aldus verklaarde de Indonesische Hoge Commisaris in Nederland ,
mr. Moh. Roem , aan Aneta.
«Wij sluiten de ogen niet voor de personeelsmoeilijkheden » , zo ging hij voort , «maar niet alleen wij , Indonesiërs , zeggen dat bepaalde functies door Indonesiërs moeten worden bekleed ,
ook van Nederlandse zijde wordt dat zeer wel ingezien , en ook de betrokkenen zelf zijn het er volkomen mee eens. Bij mijn laatste bezoek aan Djakarta is reeds gesproken over de opvolging van de heer Bannier als gecommitteerde voor Indonesische zaken. Volgens de suggestie van de heer Bannier zelf is toen door mij aan mijn regering voorgesteld de functie van gecommitteerde formeel in handen van de Hoge Commissaris te stellen , die uiteraard deze werkzaamheden aan een Indonesische kracht zal delegeren.
De facto is de situatie al zo , want de heer Bannier werkt geheel volgens mijn aanwijzingen en zodra deze functie formeel aan mij komt treedt hij af. Voor de rest wachten wij op nieuwe krachten uit Indonesië , die de verschillende prominente plaatsen op het Hoge Commissariaat kunnen gaan innemen. Men dient wel te bedenken , dat indien er nog Nederlanders op leidende plaatsen zitten ,
die naar algemene opvatting door Indonesiërs behoren te worden ingenomen , zulks het gevolg is van het feit , dat de vervangers er nog niet zijn. We weten maar al te goed dat dit geen gemakkelijke zaak is ».
Mr. Moh. Roem verklaarde voorts , dat verschillende Nederlanders reeds te kennen hebben gegeven onder de huidige omstandigheden niet te willen blijven en er de voorkeur aan te geven heen te gaan , doch zij hebben zich destijds bereid verklaard om te blijven tot hun vervangers er zijn. , . Dat deze personen - zoals de heren Bannier en Bertsch - op de een of andere wijze zouden hebben tegengewerkt , moet ik ten stelligste tegenspreken.
Daarvan is geen sprake.
Natuurlijk is ons bekend dat er Nederlanders zijn , die zich niet aan de nieuwe verhoudingen kunnen aanpassen. Maar dat heeft in de afgelopen maanden in het Hoge Commissariaat geen beletsel gevormd. Integendeel , de aangename sfeer is steeds bewaard gebleven. Tenslotte moeten wij respect hebben voor de overtuigingen en inzichten van anderen.
Wij hebben steeds eerlijk tegenover elkaar gestaan «.
Ten aanzien van de »screening « der ambtenaren van het Hoge Commissariaat zette mr. Roem uiteen , dat dit geschiedde door de heren Razief , Djakaria en Ten Holder , die aan hem advies uitbrachten ,
waarna hij zelf diende te beslissen ».
Er is een opdracht van mijn regering in Djakarta gekomen dat het aantal ambtenaren van het commissariaat tot 400 moet worden teruggebracht.
Daar gaat het geleidelijk aan ook heen.
Nog steeds vloeien er elke maand mensen af en wij menen het door Djakarta voorgeschreven aantal nog in dit jaar te kunnen bereiken. Ik kan er aan toevoegen dat dit plan wordt uitgewerkt met de volle medewerking van de heren Bannier en Bertsch en het gaat geruisloos , omdat er begrip is voor de juiste verhoudingen «.
Omtrent het gecoördineerde optreden in handelsaangelegenheden in Europa verklaarde mr. Roem : »Het gaat natuurlijk niet altijd even gemakkelijk en gesmeerd , maar er is zeker geen tegenwerking. Natuurlijk is er af en toe een eerlijke tegenstelling en strijd van belangen , die echter altijd voor beide partijen tot aanvaardbare resultaten heeft geleid. Het komt wel eens voor dat bij personen geen begrip blijkt te bestaan voor de nieuwe verhoudingen , maar de ontwikkeling corrigeert dat allemaal vanzelf. Het gecoördineerd optreden bij internationale handelsbesprekingen in West-Europa geeft voor beide partijen voordelen « aldus besloot De Hoge Commissaris.






