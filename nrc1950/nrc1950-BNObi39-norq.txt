
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : Zomerdienstregeling van de K. L. M.


( Van onze correspondent. )

DEN HAAG. 4 April. -

De nieuwe zomerdienstregeling van de K. L. M. , welke op 16 April begint , bevat als belangrijkste noviteit de opneming van Duitsland in het internationale en intercontinentale luchtverkeer. Deze diensten op Duitsland worden voor het grootste deel in nauwe samenwerking met de Sabena uitgevoerd. De samenwerking heeft betrekking op de volgende lijnen : Amsterdam- Dusseldorf- Neurenberg - München , Amsterdam-Frankfort- Wenen en Amsterdam-Frankfort- Milaan. Hamburg krijgt zes K.L.M.-diensten per week , waarvan er twee aansluiten op de lijn naar New York. Voorts zal er een derde intercontinentale dienst via Duitsland lopen , nl. van Amsterdam via München , Rome , Lydda naar Teheran. Andere grote wijzigingen zijn dit jaar niet te melden.
Op de lijn Amsterdam - Djakarta worde de vluchten in Westwaartse richting versneld. De overnachtingen zullen vervallen ,
waardoor de reisduur met bijna 15 uur bekort zal worden tot 45 uur. Op de heenreis zal nog in Bangkok worden overnacht , zodat de reisduur in Oostelijke richting dezelfde blijft. Er zijn enkele nieuwe plaatsen in de routes opgenomen ,
nl. Genève in de dienst op Maandag en München en Dahran ( Saoudi Arabië ) in de dienst op Vrijdag.
De frequentie van de diensten naar Londen zal worden opgevoerd tot zes maal per dag met daarnaast vijf maal per week een nacht post- en vrachtdienst.
Met ingang van de nieuwe zomerdienst komen er zes diensten op New York.
Deze frequentie zal half Mei tot zeven en begin juni tot acht worden verhoogd.




