
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : De uitlevering van Westerling. Vragen in het Lagerhuis

Het gouvernement van Singapore heeft het Indonesische verzoek tot uitlevering van Westerling , die sedert eind Februari te Singapore is gedetineerd ,
niet aanvaard. De Engelse onderminister koloniën , de heer J. Dugdale , heeft gisteren in het Lagerhuis op een vraag medegedeeld , dat een formeel verzoek tot uitlevering door een Indonesische vertegenwoordiger op 4 Mei bij de gouverneur te Singapore werd ingediend Hij zeide : «De gouverneur heeft mij medegedeeld , dat het verzoek , dat men baseerde op het uitleveringsverdrag tussen Engeland en Nederland van 1898.
niet vergezeld was van enig bewijsmateriaal , dat op de beschuldigingen betrekking had. Zolang de gouverneur niet van mening is , dat aan de bepalingen van het verdrag en de uitleveringswet is voldaan , kan hij geen maatregelen nemen ten aanzien van het verzoek der Indonesische regering».
Het labourlid W.L. Wyatt vroeg de « minister of hij de gouverneur te Singapore opdracht wilde geven de Indonesische vertegenwoordigers in Singapore bij te staan bij de juiste formulering van het verzoek.» In Indonesië heerst sterk de mening , dat Westerling in Singapore beschermd wordt en dat hij uitgeleverd moet worden om terecht te staan« , aldus de heer Wyatt.
Hierop antwoordde de onder-minister : »Het wordt natuurlijk aan de Indonesische regering overgelaten zelf te bepalen wat voor verzoek zij wenst in te dienen. Wanneer dit is geschied zal het uiteraard worden bestudeerd«.




