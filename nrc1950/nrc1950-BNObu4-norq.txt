
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : De Amerikanen om de oude wereldzee III *) . Het Griekse leger in conditie. Het is thans het beste op de Balkan , zeggen de Amerikanen

( Van onze correspondent te Berlijn )

ATHENE , Maart -

«Wij hebben het Griekse leger ontwikkeld tot het boete op de Balkan , »aldus vertelde me generaal Van Fleet , de leider van de Amerikaanse missie , met enige trots. De Grieken hebben geleerd hoe men met een modem leger en gesteund door technische middelen opereert en wanneer er toe moet worden overgegaan te trachten een wig te drijven in de vijandelijke linies. De kennis is natuurlijk nog voor verbetering vatbaar , maar wij zullen lang genoeg - zeker zolang de koude oorlog voortduurt - in Griekenland blijven om het leger in topconditie te brengen.
Dit arme land , dat na de Duitse bezetting verder geplaagd werd door een van buiten aangewakkerde en gesteunde guerrilla had op het hoogtepunt van de moeilijkheden 300.000 man onder de wapenen ( op een bevolking van zeven millioen !) . Door modernisering en verhoging van de technische vaardigheid en gelet op de rust , die - voorlopig - heerst heeft men de troepensterkte kunnen verlagen tot ca. 150.000 man en het plan bestaat om met de beperktere ductie voort te gaan al naargelang zulks op grond van de technische vooruitgang kan worden verantwoord. Uiteraard moet men evenwel tot een zo hoog mogelijke graad paraat blijven omdat weliswaar de guerrillatroepen zijn verdreven , doch er altijd rekening mede moet worden gehouden dat van de aangrenzende landen uit een nieuwe poging wordt gedaan om de communistische invloed tot Griekenland uit te breiden.


Waakzaamheid

VOLGENS het jongste rapport van de speciale commissie van de V.N. op de Balkan is enige activiteit vastgesteld aan de Bulgaarse-Griekse grens.
Teneinde goed te zijn voorbereid hebben de Grieken een groot aantal troepen in het Noorden van het land staan.
Bruggen , spoorwegen en verkeersknooppunt en zijn dag en nacht bewaakt.
De meeste forten zijn bezet. De incidenten , die langs het Bulgaarse front de laatste paar maanden hebben plaatsgevonden betroffen het leggen van mijnen op wegen en plunderingen van voedsel in Griekse dorpen.
Toen de Amerikaanse hulp aan Griekenland begon waren de guerrilla's tot diep in het land doorgedrongen. Zij beheersten niet alleen het Noorden maar hadden ook belangrijke centra op de Peloponnesus.
Met alle middelen verstoorden zij het leven , door sabotage , vernieling , gruwelen en kidnapping op grote schaal , ten einde nood en angst onder de bevolking te veroorzaken en haar ten slotte te vermurwen. Niet minder dan 700.000 mensen werden uit hun haardsteden verdreven dan wel zij vluchtten teneinde aan moord of gedwongen recrutering in het guerrilla leger te ontkomen. Allerlei soorten wapens stonden de guerrilla's ten dienste alleen geen Russische. Het merendeel was afkomstig van voorraden , die de Duitsers bij hun terugtocht en na de capitulatie op de Balkan hadden moeten achterlaten. Evenwel , ook Mausergeweren ,
die na 1945 in het door de Russen bezette gebied waren vervaardigd , zijn buit gemaakt. Tachtigduizend guerrilla's ten dele vrijwillig en ten dele onder dwang ingeschakeld , met steun van de omringende landen , waren in actie om de bestaande orde omver te werpen en het regiem in handen te nemen.


ONGETWIJFELD zou Griekenland zonder de interventie van de Verenigde Staten nu achter het ijzeren gordijn hebben gelegen. Maar het duurde enige tijd voordat de Amerikaanse hulp effectief kon worden. De Grieken moesten ervaring opdoen met de Amerikaanse wapens , vooral moest een grote technische achterstand langzaam worden overbrugd en de Amerikaanse raadgevers moesten zich instellen op de bizondere manier van oorlogvoering ,
die de rebellen aanwendden. Het resultaat van de opleiding bleef niet uit en toen men een deel van de training had doorlopen bleek reeds de grondige wijziging , die het Griekse leger had ondergaan. In het Grammosgebergte bijv. , waar men een jaar tevoren ruim twee maanden tevergeefs had gestreden , formeerde men nu binnen drie etmalen de beslissing. In het gebied van Vitis joeg men na 9 uur strijd de vijand op de vlucht ( nadat men aanvankelijk maandenlang pogingen zonder resultaat had ondernomen ) . De leiders van de guerrilla's en allen , die als communisten bekend stonden , werden gevangen genomen en op een van de Griekse eilanden geïnterneerd , een maatregel , die groot effect bleek te hebben. Mochten de guerrilla's een hernieuwde actie wagen dan zal deze , daarvan zijn de Amerikanen overtuigd ,
worden afgeslagen. Zij zijn verdreven niet door gebrek aan wapenen , maar doordat hun leiders waren ingerekend en hun berichtendienst was uitgeschakeld en niet in het minst omdat het Griekse nationale leger de middelen waren toegediend voor doelmatige bestrijd.
Het Amerikaanse oordeel is dat de Grieken de Amerikaanse hulp goed hebben gehanteerd. Onder leiding van de Amerikaanse missie zijn voorts een reeks vliegvelden en 1800 km. nieuwe wegen aangelegd die het mogelijk maken in geval van gevaar snel op te treden. Met het herstel van de bruggen en de havens is men gereed , met de spoorwegen ten tijde van mijn bezoek op 20 mijl na.
De situatie brengt mee dat men in Griekenland in een nerveuze stemming verkeert.
Men hoort - ook door de officiële radio - van troepenconcentraties aan Russische kant tegen Zuidslavië en Griekenland voor een offensief in het late voorjaar , berichten die noch door de Griekse generale staf noch door de Amerikaanse missie konden worden bevestigd.
De spanning , waaraan Griekenland is blootgesteld , zou door dit land onmogelijk alleen kunnen worden gedragen. Immers ca 70 pct. van het budget zou voor militaire doeleinden moeten worden besteed.
De VS hebben door hun hulp het grootste deel van de kosten op zich genomen.
Maar niettemin wordt als gevolg van de heersende onzekerheid het economische herstel van Griekenland en het leven in het algemeen ten zeerste bemoeilijkt.









