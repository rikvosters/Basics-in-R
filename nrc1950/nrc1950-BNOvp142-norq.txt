
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Bondsdag aanvaardt uitnodiging van raad van Europa. Toetreding in eerste lezing goedgekeurd

De Westduitse Bondsdag heeft gisteren het wetsontwerp tot toetreding tot de raad van Europa in eerste lezing aangenomen.
De Bondsdag keurde niet handopsteken de verwijzing van het wetsontwerp naar de commissie goed. De sociaal-democraten , communisten , leden van de links-katholieke centrumpartij en twee uiterst rechtse afgevaardigden stemden tegen.
De definitieve stemming over het ontwerp is vastgesteld op Donderdag.
Daar de Bondsraad ( senaat ) het reeds heeft goedgekeurd , zal het , na aanvaarding door de Bondsdag , door president Heuss worden ondertekend en wet worden. Men verwacht , dat de regering Donderdag een grote meerderheid voor de toetreding zal krijgen.
Bij de opening van het debat , dat zes uur zou duren , verklaarde kanselier Adenauer te hopen , dat het plan-Schuman alle psychologische barrières tussen Frankrijk en Duitsland zou slechten en een tijdperk van vreedzame betrekkingen zou inluiden. Hij kapittelde de leider der sociaal-democratische fractie , dr. Schumacher , omdat hij de regering ervan had beschuldigd ,
dat zij het fascisme in Duitsland stimuleerde. Adenauer zeide , dat Schumacher eraan moest denken , dat dergelijke opmerkingen in het buitenland een uitwerking hadden als dynamiet «.
Schumacher verklaarde onder gejuich van zijn aanhangers : »Wij kunnen er zeker van zijn , dat het definitieve vredesverdrag een mozaïek zal zijn van de gezamenlijke «faits accomplis » der belanghebbende landen «.
De leider der socialisten noemde het een vergissing , te denken , dat de enige weg naar een verenigd Europa via de raad van Europa liep. Hij verklaarde , dat deze raad een verbond van volken had moeten zijn in plaats van »een verbond van regeringen , die ieder voor zich haar eigen nationalistische doeleinden ten koste van de anderen nastreven «. Straatsburg vertegenwoordigt niemand en is voor niemand verantwoordelijk , zo zeide hij.
Ten slotte verklaarde Schumacher , dat » toetreding van Duitsland tot de raad van Europa niets anders is dan een beslissing over de kwestie , wanneer en onder welke omstandigheden Duitsland zal worden gedwongen zich weer te wapenen «.
Naar Reuter uit Parijs meldt , heeft een woordvoerder van het Franse departement van buitenlandse zaken verklaard , dat Frankrijk het Jongste besluit van het Westduitse parlement »met levendige tevredenheid « verwelkomt.





