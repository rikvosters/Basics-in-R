
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Overzicht Tweede Kamer. Ondergeschoven « novelle maakt plaats voor een echte. Met art. 93 W.M.O. zijn nog verrassingen mogelijk

( Vergadering van Woensdag 14 Juni )

DE ONDERGESCHOVEN novelle » op de wet op de materiële oorlogsschade ( W.M.O. ) heeft plaatsgemaakt voor een in uitzicht gestelde rasechte novelle. Dat ging ten slot te vrij eenvoudig , ofschoon de consequenties misschien niet ieder duidelijk voor ogen hebben gestaan.
De toestand was aldus : in het ontwerp Financiering wederopbouw publiekrechtelijke lid hamen ( F.W.P. ) had minister Lieftinck - vrij laat overigens - een artikel opgenomen , dat wijziging moest brengen in art , 93 W.M.O. , waarin de verhouding tussen rijksbijdrage en uitkering van onderlinge molestverzekeringen is geregeld. Volgens de minister was de voorgestelde wijziging slechts een verduidelijking van de formulering : het vastleggen van het dwingendrechtelijke karakter van de desbetreffende regeling.
Maar anderen denken daar anders over : de wijziging raakt de materie zelf , want over de geldende tekst is op zijn minst verschil van mening mogelijk en de wijziging sluit een van de twee mogelijke interpretaties uit. Men had er bezwaar tegen - en terecht -, ter gelegenheid van het ontwerp F.W.P. en passant en zonder de vereiste voorbereiding. bij ondergeschoven « novelle , art. 93 W. M. O.
te wijzigen.
Toch moest de materie van art. 93 W.M.O. ook in het ontwerp F.W.P. worden verwerkt. Gisteren hadden vooral de a.r. prof. Gerbrandy en de communist Hoogcarspel zich bij de algemene beschouwingen danig tegen de novelle »
verzet. En met de behandeling van de artikelen was men 's avonds net tot het betrokken artikel gekomen. Vanmiddag zou dus de strijd om de ondergeschoven «
novelle worden voortgezet. De K.V.P.-er mr. De Haas had intussen een voorlopige oplossing gevonden :
hij diende een amendement in , dat ook door a.r. en c.h afgevaardigden was ondertekend en dat de voorgestelde wijziging van art. 93 W.M.O. alleen van kracht deed zijn bij de toepassing van de F.W.P. Formeel was de zaak hiermee gezond. Maar de regeling van de materie zelf zou , voor zover het de F.W-P. betreft ,
geheel volgens de wens van de minister luiden ; en op deze regeling had o.a. prof. Gerbrandy heftig en niet ongerechtvaardigd kritiek uitgeoefend.
MINISTER LIEFTINCK wilde het amendement eerst op schrift zien.
Daarom werden de beraadslagingen tot een later uur geschorst. Om tien voor half vijf ging men er mee verder.
En toen bleek de bewindsman intussen een nota van wijziging te hebben ingediend , die dezelfde strekking had als het amendement-De Haas , maar technisch beter was verzorgd.
Het amendement kon toen worden INgetrokken en het aldus gewijzigde artikel was er door voorzitter Korten horst door gehamerd voor iemand er erg in had. Toch was er nog wel iets te zeggen.
Waartoe de heer Hoogcarspel en prof.
Gerbrandy alsnog de gelegenheid kregen.
Minister Lieftinck had nl. gezegd , dat hij nu op korte termijn met een rasechte novelle op de W.M.O. zou moeten komen ;
want wat er nu gebeurde had alleen betrekking op de F.W.P. Erg verdrietig kunnen wij dit niet vinden , maar de bewindsman was er kennelijk weinig geestdriftig over dat men hem tot deze procedure had gedwongen.
En nu de consequenties : op het eerste gezicht zou men kunnen zeggen , dat de aanvaarding van de toegezegde rasechte novelle op de W.M.O. maar een formaliteit zou hoeven te zijn , nu men dezelfde materiële regeling bij de F.W.P. had aanvaard.
Maar om dit te weerspreken hadden de heren Hoogcarspel en Gerbrandy alsnog het woord gevraagd. Zij wensten met de vandaag genomen beslissing niet vooruit te lopen op de materiële inhoud van de verwachte novelle. De heer Hoogcarspel vroeg zelfs aantekening , dat he geacht moest worden tegen de in de F.W.P. opgenomen regeling te hebben gestemd.
Er was nóg Iemand , die uitdrukkelijk niet op de materiële inhoud van de novelle vooruit wilde lopen : de socialist mn.
Ten Hagen. Deze had een amendement op de bij deze gelegenheid voorgestelde wijziging van art. 93 W.M.O. in portefeuille.
Nu deze wijziging slechts een beperkte werking zou hebben - beperkt nl. tot de F.W.P. - trok hij dat amendement maar in om het te bewaren tot de rasechte novelle aan de orde zou komen.
En dit amendement betrof heel duidelijk de materiële inhoud van art. 93 : het betrok immers de zgn. 3000-regeling bij dit artikel ; hetgeen een aanzienlijke verbetering zou opleveren. Het merkwaardige is dat aanvaarding van dit amendement bij de komende novelle op de W.M.O. wederom een novelle nodig zal maken , en wel op de vandaag aanvaarde F.W.P. Zo gaat het wanneer men begint met een ondergeschoven » novelle.
Tussen de bedrijven door is er nog meer gebeurd *) : er is genaturaliseerd , de voorzieningen voor ministers zonder portefeuille en staatssecretarissen zijn vastgesteld. Werkendam en De Werken en Sleeuwijk zijn samengevoegd. Minister In 't Veld had het weer eens met de communist Gortzak aan de stok over de D.U.W. ; waarbij wij. met alle respect , aan een Kamerlid verschuldigd , moesten denken aan St. Joris en de Draak. We kregen ook te horen dat de ( gewijzigde ) begroting van oorlog voor 1950 ter griffie is ontvangen en dezer dagen zal worden gepubliceerd. En op 27 Juni zal het debat over de Huurwet beginnen. Verder hield de Kamer het voor deze week voor gezien.
*) Men zie voor bijzonderheden ons verslag op pag. 9



