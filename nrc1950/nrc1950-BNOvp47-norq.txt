
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : De ondergang van een circus. Bij brand te Utrecht zijn 22 paarden omgekomen

( Van onze correspondent )

UTRECHT , 6 April.


Hedennacht heeft een brand , zoals de stad de laatste jaren niet heeft gekend , het circus Mullens , dat gedurende de winterperiode onderdak had gevonden in de houten bijgebouwen van de voormalige cavalerie-kazerne achter het Centraal Museum , totaal verwoest.
In deze loods was een tent met piste ondergebracht , zodat het personeel er kon oefenen. Tegen vijven begon de hemel zich boven dit stadsgedeelte rood te kleuren en weldra waren honderden omwonenden getuigen van een ramp , zoals die zich in de circuswereld slechts zelden voordoet. Grote vlammen sloegen uit het houten cavalje , waarin paarden en andere dieren waren gehuisvest in afwachting van de nieuwe tournee , waartoe door de directeur Jos. Muilen en diens echtgenote juist voorbereidingen werden getroffen in Parijs , waar contracten zouden worden afgesloten.
Van de directie waren alleen de dochter Jos√© Mullens en twee zoons , Henri en Willy in Utrecht. Met het andere personeel , dat in de gewone circuswagens was gelegerd , sloegen zij in pyjama de ondergang van hun bedrijf gade , waaraan niets meer te redden viel. Zoals men weet worden paarden door brand aangetrokken en hoewel sommige van deze dieren de kans zouden hebben gehad zich van een verbrandingsdood te onttrekken , liepen zij juist de vuurzee tegemoet , zodat 22 hunner , de gehele have , in de vlammen omkwamen. Vier honden , een geit , kippen en konijnen zomede tal van andere dieren vonden eveneens de dood Het circus Mullens was nog onlangs door een andere ramp getroffen In October j. l. ging door storm een tent te Laren verloren. Thans is het volledig verdwenen behalve de wagens die intact zijn gebleven. Een taxi-chauffeur die de brand ontdekte , waarschuwde de brandweer , die spoedig met groot materieel verscheen. De commandant de heer Priester , verklaarde evenwel dat dit alarm te laat kwam , zodat men ondanks de beide autospuiten , die met zeven stralen water gaven , niets meer kon uitrichten. Het was een machtig en tegelijk diep tragisch gezicht deze vuurgloed te aanschouwen. Grote vonkenregens stegen boven de vuurzee uit en dreven over het water van de Maliesingel. Telkens weerklonken explosies , die hun oorsprong vonden in het buta-gas , dat voor de verlichting gebruikt werd. Bij deze brand is vrijwel alles verloren gegaan :
dieren , requisieten , costumes , juwelen.
Niets was verzekerd , zodat de schade geheel voor rekening van de directie komt. Drie brandweerlieden en een stalknecht liepen lichte verwondingen op.






