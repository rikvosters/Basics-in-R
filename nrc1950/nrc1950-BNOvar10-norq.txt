
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : De leider van de staatsgreep te Makassar. Kapitein Abdul Aziz en de profeet van Tjampalagiang. Drie voorspellingen ?


KAPITEIN ABDUL AZIZ heeft zich met zijn troepen meester gemaakt van Makassar , de hoofdplaats van de staat Oost-lndonesië. Door zijn staatsgreep heeft hij de landing van federale troepen willen verhinder en om het voortbestaan van de laatste grote deelstaat te verzekeren.
Kapitein Abdul Aziz toen het schokkende nieuws over zijn actie mij bereikte , kwam mij weer voor de geest het beeld van de jonge man. Andi 1 ) Abdul Aziz , zoals ik hem jaren geleden leerde kennen. En als in een flits lichtte in mijn geheugen weer op een der merkwaardigste belevenissen uit mijn Indonesische tijd. Eigenlijk is het verhaal , waaraan de naam Abdul Aziz is verbonden , tevens een van de glanspunten uit het leven van de profeet van Tjampalagiang.
Maar laat ik niet op de historie vooruitlopen.
Het was begin Mei 1946 toen ik met een jeep een rondreis maakte door Zuid-Celebes. Laat op de dag kwam ik in het kleine zelfbestuur Barroe. Er zat niets anders op dan hier wat eten te vergaren en te overnachten. Na enig zoeken kwam ik terecht bij de Soelewatang ( de eerste rijksgrote na de zelfbestuurder ,
de Aroe ) , die mij met Oosterse gastvrijheid ontving. Ook maakte ik kennis met zijn Boon , Andi Abdul Aziz. Na afloop van het avondmaal hadden wij een geanimeerd gesprek. Er waren dan ook aanknopingspunten genoeg. De jonge Abdul , in het begin van de twintig , was nog niet zolang geleden uit Nederland teruggekeerd , waar hij had gestudeerd en de bezettingstijd had meegemaakt. De kennismaking beviel wederzijds zo goed , dat Abdul Aziz de volgende ochtend in de jeep stapte om mij op mijn verdere tocht te vergezellen. Hij zou verschillende verwanten en rijksgroten bezoeken en bovendien had bij nog een ereplicht te vervullen.
Namens zijn vader , de Soelewatang , moest hij dank- en eerbetuigingen overbrengen aan de Imam Dapeo , de oude profeet.

AAN de Westkust van Zuid-Celebes , even bewesten Mapili ( in het Polewalische ) ligt het plaatsje Tjampalagiang. Bijna vergeten schuilt het daar tussen de palmen. De haastige reiziger zou het haast ongemerkt passeren , als niet een slanke , witte minaret de plaats wees waar honderden ter bede gaan.
Demissigit ligt vlak aan de grote weg , die zich langs de gehele Westkust slingert , van Makassar af tot Madjene en Mamoedjoe. Tegenover de Moskee staat een oud Boeginees huis , een ruime woning , waarvan de vloer , enige meters bovenaan de grond , op palen rust. De palen zijn allengs wat scheef getrokken. Maar de jaren hebben ook het uiterlijk van de bewoner , de Imam Lapeo van Tjampalagiang , niet onberoerd gelaten. De oude Imam , Mohammed Tahir is zijn naam , is niet alleen de geestelijke leider en de profeet der dorpsgenoten. Zijn faam strekt zich ook uit tot ver in de omtrek. In oorlogstijd steeg die vermaardheid nog door twee treffende voorspellingen. In het midden van '42, toen de Japanners via hun geslaagde invasie in Indonesië en hun reeks van successen in Azië , op het hoogtepunt stonden van hun roem , welke ook op de Boeginezen van Zuid-Celebes diepe indruk maakte , verhief de oude hadji zijn stem. «Japan zal verslagen worden.
De negeri sekoetoe ( geallieerden ) zullen zegevieren op onverwachte en verpletterende wijze. De heerschappij der Japanners loopt over drie jaren af. Zo voorspelde de oude Imam Lapeo van Tjampalagians. En zijn voorspelling verbreidde zich als zwevend zaad door de dessahs. De wind voerde haar verder tot de oren der Japanners. Op zekere dag namen dezen de oude man gevangen. Hij moest zijn gezegde opbiechten. Mohammed Tahir deed dit zonder schroom. »Gij staat niet op goede voet met Allah« , zo zeide hij. »Gij overtreedt zijn geboden.
Gij vertrouwt louter op eigen kracht en macht. Maar Allah is de bron van alle macht en gedoogt zulke hoogmoed niet.
Daarom zult gij ondergaan over drie jaren«.
De oude hadji imponeerde de Japanners zozeer , dat zij hem geen haar op zijn grijze hoofd krenkten en vrijlieten.
Ook dit voorval vloog met de wind naar de verste dessahs.
DE TWEEDE VOORSPELLING van de hadji in deze benarde oorlogstijd betrof de jonge Andi Abdul Aziz , de zoon van de Soelewatang van Barroe.
De jonge Andi was al jaren geleden naar het koude Nederland vertrokken. In het begin had de Soelewatang regelmatig brieven ontvangen van zijn zoon , die toen nog op het Baarnse lyceum ging. Maar toen de oorlog in Europa uitbrak , stokte de brievenstroom.
Er kwam geen enkel bericht meer , geen woord , geen letter. Berichten over de wreedheden der Duitsers in Europa bereikten ook Celebes.
De oude moeder van Abdul Aziz ging treuren en ook de Soelewatang raakte aan het tobben. Hij werd zo neerslachtig ,
dat hem de dood van zijn jongen als zeker voor ogen ging staan. Wel probeerde hij troost te zoeken in Allahs ondoorgrondelijke wil. Maar zijn droefenis werd er niet minder om. Dit kwam de oude Tahir ter ore , hoewel Barroe toch honderd tachtig kilometer van Tjampalagiang ligt. De oude Imam verzocht de Soelewatang bij hem te komen en de Soelewatang kwam.
»Maakt u zich niet ongerust« , zeide de grijze Imam tegen hem. »Uw zoon is niet dood. Hij leeft en verkeert in goede gezondheid«. »Maar wanneer zal ik hem dan terugzien ? « vroeg de maar half overtuigde vader.
»Andi Abdul Aziz« , zo antwoord de Mohammed Tahir. »zal over een jaar of drie tezamen met de zegevierende legers van de negeri sekoetoe en van Holland in zijn geboorteland terugkeren. Geloof mij. Allah zij met u«.
BEGIN September 1945 - kort na de atoombom op Hirosjima en de Japanse capitulatie - landden geallieerde troepen op Celebes. Aan de landing nam ook deel een kleine afdeling Nederlandse stoottroepen , meest vrijwilligers en ex-illegale strijders.
Onder hen bevond zich : Andi Abdul Aziz , de zoon van de Soelewatang van Barroe. Aziz vroeg dadelijk verlof zijn ouders te bezoeken. Bij zijn aankomst in het ouderlijke huis , dat hij elf jaren geleden had verlaten , herkende zijn moeder hem niet meer en hij zelf herkende de Soelewatang niet. Maar de vreugde was groot. En hierin deelde het volk van Barroe , dat de jonge Andi kwistig met rijst bestrooide.
Twee weken lang werd feest gevierd in het Barroese. En de naam van de Imam Lapeo van Tjampalagiang lag op ieders lippen.
Die stralende Mei-dag in 1946 reden Andi Abdul Aziz en ik over de grote weg , die zich Noordwaarts slingert tot Madjene en Mamoedjoe toe. Voor de hoge , witte minaret van Tjampalagiang stopten wij. Toen wij belet hadden laten vragen bij de oude hadji , begon het volk aanstonds van alle zijden toe te stromen. Wij hadden niets gezegd , maar al dadelijk liep het gerucht : de zoon van de Soelewatang van Barroe is gekomen om de oude Imam Lapeo dank te zeggen.
In het schemerige voorvertrek ontving ons de oude hadji. Zijn gestalte was mager , zijn gelaat tanig en doorgroefd.
Maar in , Tahirs ogen lag een vreemde gloed , toen hij ons begroette. Zijn aandoening nauwelijks meester stapte hij naar Abdul Aziz onder het stamelen van welkomstwoord en. Met zijn perkamenten handen bestreelde hij de jonge Andi als zijn zoon. Het volk was naar binnen gedromd.
Eerbiedig op enkele meters afstand gehurkt , zag het zwijgend toe. De Imam sprak een gebed. Na besloten te hebben met het traditionele dankgebaar , waarbij hij de handen over zijn gezicht streek , ging hij zitten. De jonge Aziz bracht de erkentelijkheid van zijn vader over. En de oude hadji legde nog eens uit hoe hij tot zijn voorspellingen gekomen was.
»De Japanners verachtten ons geloof en vertrapten onze adat. Zulke lieden zijn Allah niet welgevallig. De zulken regeren maar honderd dagen«. En zich wendende tot de jonge Andi : »Houd vast aan het geloof en de oude gebruiken , dat alleen kan de rust van voorheen doen terugkeren en geluk schenken aan het volk«. De vooruitstreven de Aziz wisselde even een blik met mij , maar zweeg. Tot slot smeekte de hadji de zegen af voor Sri Baginda Maharadja ( de Koningin ) , voor het herstel van aman ( rust ) , traditie en gerechtigheid voor het arme volk van Zuid-Celebes. Temidden van een zwijgende menigte verlieten Andi Abdul Aziz en ik de woning van de Imam Lapeo.
LATER heb ik Andi Abdul Aziz nog een enkele maal in Djakarta weergezien. Hij was naar een politieschool gegaan. Maar het was hem er niet erg bevallen. Later hoorde ik ,
dat hij adjudant was geworden van president Sukawati. Daarna moet hij in militaire dienst zijn teruggekeerd. Deze had hij aanvankelijk verlaten omdat hij , naar hij mij destijds zeide ,
niet tegenover landgenoten wilde staan.
Toen Woensdag j.1. het bericht over Aziz' staatsgreep in Makassar binnenkwam , kon ik het , met mijn herinnering aan een zachtaardige jongeman , haast niet geloven. Een republikein , die ik opbelde , stond al even verbaasd , dat de man van de »coup de main« Andi Abdul Aziz zou zijn. Maar de latere berichten bevestigden het. »Men kan zich in mensen vergissen« , meende de republikein aan de telefoon.
Zo zal het wel zijn. Maar zou ook de Imam Lapeo zich vergist hebben ? Of hij nog leeft , weet ik niet. Of hij nog nieuwe voorspellingen heeft gedaan , nog minder. Maar ook als dit niet zo moet zijn , lag misschien in zijn gesprek van Mei 1946 toch niet een derde voorspelling verborgen ?
Handhaving van traditie en oude gebruiken. Dat waren voor het volk de voorwaarden voor geluk. Zij , die deze verworvenheden vertreden , ontketenen felle strijd. En Aziz optreden is gericht tegen de aanslag op de deelstaat Oost-lndonesië , dat zo'n kostbaar stuk volkseigen omsluit. ( L. F. T 1 ) Andi is een adellijke titel.




