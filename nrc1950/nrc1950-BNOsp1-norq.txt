
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Hockey. Int. Dames-Paastoernooi

Onder de energieke aanvoering van mej. Rollin Couquerque , die gesteund werd door mevr. Streefkerk , de dames Smilde en Roes en de heer v.d. Zwaai ,
hebben vijf verenigingen , te weten B. D. H. C. , H. H. Y. C. , Kieviten , Togo en Zonnebloemen een groot en goedbezet hockeytoernooi voor dames georganiseerd , dat morgen , Zaterdag en Maandag naar wij vertrouwen , tal van belangstellenden naar Klein-Zwitserland zal lokken.
Vrijdag om 13 uur 45 is de officiële opening , met speeches , volksliederen en vlaggengehijs. En daarna gaat men met enthousiasme een lijvig programma afwerken.
Er wordt op zeven velden gespeeld ; keuze te over dus. Er komen Engelse , Ierse , Schotse en Franse dames , die zich met de Nederlandse zullen meten.
Behalve de vijf hierboven genoemde verenigingen , speelt ook Fantasia mee. Voorts is er een wedstrijd Zuid-Oost tegen Noord-Nederland en zeer attractief zal zijn de ontmoeting Buitenland-Nederland Maandagmiddag om 16 uur.
Er komen officiële personen , er zijn diners en lunches , er is sightseeing.
kortom alles is af. Als het weer nu maar meewerkt. Veel succes mej. Rollin Couquerque !




