
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Te Makassar is thans alles rustig. Communiqué van regering van Oost-Indonesië

In een door de regering van Oost-Indonesië uitgegeven communiqué wordt betreurd , dat , ondanks de getroffen maatregelen om de komst van het bataljon-Worang zo goed mogelijk te doen verlopen , een onderdeel van het leger der V. S. I. , onder leiding van de kapitein Andi Abdul Aziz eigenmachtig verschillende punten in Makassar heeft bezet , waarbij aan beide zijden enkele slachtoffers zijn gevallen.
De regering zegt , niet bij machte te zijn geweest dit onverwachte gewapende optreden te verhinderen , doch zij heeft inmiddels uitgebreide maatregelen genomen om de rust en de orde ten volste te waarborgen.
Vele openbare en vitale bedrijven staan onder zware bewaking en om 13.00 uur was de algemene toestand rustig.
Maj. Cartwright , een militaire waarnemer van de U.N.C.I. , die thans te Makassar vertoeft , heeft naar de op de rede liggende Waikelo , aan boord waarvan het bataljon-Worang zich gedeeltelijk bevindt , het advies van overste Mokoginta om niet te debarkeren overgebracht.
Cartwright keerde terug met een brief voor overste Mokoginta , die op verzoek van de president van Oost-Indonesië door Abdul Aziz is vrijgelaten en in het paleis van president Sukawati vertoeft.


De commandant van het K. N. I. L. , luitenant-generaal Buurman van Vreeden heeft voor zijn vertrek naar Makassar voor de radio het K. N. I. L. ernstig gewaarschuwd , zich niet te mengen «in zuiver interne aangelegenheden der V. S. I.» Hij zeide , dat K. N. I. L. geen partij mag kiezen in interne geschillen , die de V. S. I. betreffen.
De generaal wees op de gevaren , verbonden aan het niet-opvolgen van deze order , «hetgeen een ordelijke reorganisatie van het K. N. I. L. in de waagschaal zou stellen».
Volgens een Nederlandse woordvoerder in Djakarta hebben enkele manschappen van het K. N. I. L. «onder druk» deelgenomen aan de opstand. De meesten dezer manschappen zouden nu naar hun kwartieren teruggekeerd zijn.
Het Oostindonesische kabinet van dr. Diapari heeft gisteren zijn ontslagaanvrage ingediend , die de president later heeft afgewezen. Het kabinet vroeg ontslag , omdat de Indonesische federale regering in Djakarta zijn waarschuwing , dat er moeilijkheden zouden komen , indien federale troepen te Makassar zouden landen , in de wind had geslagen.
Dr. Hatta , minister-president van de V. S. I.. heeft dr. Diapari telefonisch verzekerd , dat er geen troepen zullen landen , voordat de toestand opgeklaard is.
Toen Abdoel Aziz hedenochtend zijn soldaten meedeelde , dat hij naar Djakarta was opgeroepen , volgde een luid geroep :
tida-tida àga nietá. Aziz zeide , dat hij de oproep schriftelijk zal beantwoorden.
In de nacht van Woensdag op Donderdag is niets bijzonders voorgevallen. De Javase bank en een munitie-opslagplaats zijn onder bewaking van troepen van Aziz geplaatst.
Reuter bericht , dat de minister-president van Oost-Indonesië , Diapara , naar Djakarta vertrokken is voor besprekingen met het kabinet van de V. S. I. Dit kabinet heeft een vertegenwoordiger naar Makassar gezonden voor besprekingen met het kabinet van Oost-Indonesië.




