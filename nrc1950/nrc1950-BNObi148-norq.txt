
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Laatste vijf molens bij Kinderdijk worden stilgezet. Typisch Nederlands landschapsschoon in gevaar

De laatste vijf van de zestien molens bij Kinderdijk houden per 1 Juli op met draaien. De molenaars hebben allen hun ontslag gekregen en voortaan zal men de zestien reuzen slechte als stille gedaanten in het wijde polderlandschap tussen Noord en Lek zien staan , tot werkloosheid gedoemd door het besluit van het waterschap. Op zichzelf is dit stilzetten wellicht niet zo erg , ofschoon een draaiende molen het landschap verlevendigt , maar de grote vraag is : wat gebeurt er met de molens ? Immers ,
het buiten gebruik stellen van een molen -we hebben het al zo dikwijls gezien- is het begin van het einde.
Wie zal het onderhoud betalen , dat vooral bij de rieten molens van de Overwaard noodzakelijk is ? En daar toebehoren degene , die nu stil worden gezet Indien een met riet gedekte molen niet goed wordt onderhouden ,
dan vallen de gaten er binnen korte tijd « in en er behoeven niet veel jaren te verlopen of al het riet is er af en slechts het geraamte blijft over. En de polders bij Kinderdijk zullen leeg en kaal zijn. Wie dan over de dijk fietst ,
zal niet meer kunnen genieten van het uniek gezicht van deze prachtige molengroep.
Het besluit de laatste vijf watermolens buiten gebruik te stellen heeft een lange voorgeschiedenis en het is wellicht het gevolg van het dilemma , waarin het bestuur van het waterschap zich ziet geplaatst.
Reeds bijna een eeuw geleden , In 1867, werd in de Overwaard ter assistentie van de molens , die 't overtollige water uit de Lage Boezem naar de Hoge Boezem maalden , van waar het dan via de sluizen bij een lagere waterstand de rivier in stroomde , een hulp schep stoomgemaal gebouwd. Dit werd in dienst gesteld als de molens het overtollige water niet konden verwerken of als er geen wind was. In 1925 was dit gemaal verouderd en moest het worden vervangen door een electrlsch gemaal met twee pompen , dat 650m * water per minuut kan verzetten.
In de loop der jaren werden de drie molens van de polder Nieuw-Lekkerland stilgezet ; en treurig feit. van een zijn de roeden reeds verdwenen. Een waarschuwing voor wat er met de andere gaat gebeuren.
Na de oorlog waren het er nog maar vijf , die draaiden. De wettelijke arbeidsregeling maakte de bemaïing echter duurder en er kwamen talrijke bezwaren tegen het in gebruik houden van de overige molens.
Er werd een manier gezocht om goedkoper het land van zijn overtollig water te ontlasten en deskundigen berekenden ,
dat de verlangde bezuinigingen konden worden bereikt door de plaatsing van een tweede electrlsch gemaal. De molens konden dan uitvallen. Hiervoor werd » enkele jaren geleden vergunning aangevraagd bij de Ged.Staten van Zuid-Holland. Deze gaven de voorkeur aan een oplossing van de bestaande moeilijkheden ,
waarbij de molens gehandhaafd bleven. Als de molens weer goed in orde zouden worden gemaakt en er naast het bestaande electrische gemaal er een gemaal met één pomp in plaats van drie werd geplaatst , dan zou er volgens Rijkswaterstaat voldoende bemaling zijn voor de 18 polders met een totale oppervlakte van ongeveer 13.000 ha.
Het in orde brengen van de. molens zou het waterschap op 30.000 komen te staan en de exploitatie op 11.000 per Jaar meer dan bij uitschakeling van de molens en het in gebruik nemen van tiet nieuwe gemaal met 3 pompen. Ged.
Staten reduceerden het exploitatie verschil tot 9000 en verklaarden zich bereid daarvan 15 pet. voor hun rekening te nemen. De resterende 85 pet. zou dan gevraagd worden aan de verschillende departementen , zoals dat van O. , K. en W. e.a. Tot nu toe heeft geen departement echter het subsidie verleend , waardoor de molens in bedrijf kunnen worden gehouden. De bouwvergunning voor het nieuwe gemaal komt evenmin af , omdat de Ged. Staten willen dat de molens blijven draaien met het oog op het behoud en het landschapsschoon.
Op de laatst gehouden jaarvergadering van het waterschap heeft men de toestand niet langer lijdelijk willen aanzien.
Men besloot de laatste vijf watermolens buiten gebruik te stellen en de bemaling alleen met het bestaande electrisch gemaal te doen geschieden.
Wil het landschap bij Kinderdijk zijn typisch Nederlands karakter bewaren , dan is het nodig , dat een of andere instantie of vereniging zich met de molens bemoeit. En dan niet alleen met de vijf , die nu worden stilgelegd , maar ook met de andere elf , die in de oorlog nog gedraaid hebben en voor die gelegenheid zijn opgelapt. Het gaat hier om het bestaan van een zeldzame molen groep.




