
SOURCE :


SECTION :


LENGTH :


BYLINE :


DATELINE : 22 mei 1950

BODY :


HEADLINE : Het Nederlandse Rode Kruis toont , wat het kan presteren KONINGIN JULIANA heeft , zoals ge Zaterdag in ons blad hebt kunnen lezen , de inzamelactie van het Nederlandse Rode Kruis , die deze twee weken in het gehele land wordt gehouden , warm aanbevolen. Maar opdat ge zoudt weten , wat het Rode Kruis met uw geld doet , heeft het hoofdbestuur eergisteren de pers ontvangen om de paraatheid van de organisatie * in geval van calamiteiten en de nieuwste technische snufjes te tonen.


«Explosie te Rotterdam ! »


OM DE PARAATHEID op de proef te stellen heeft de pers op uitnodiging van het hoofdbestuur op een zeker ogenblik ( 12u. 10 ) bepaald , dat op dat tijdstip een ontploffing had plaatsgegrepen op het parkeerterrein van het stadion Feijenoord te Rotterdam en dat 15 personen waren gewond.
De noodkolonne van het hoofdbestuur - een eenheid , die bestaat uit een vaste staf van medici , verpleeghulpen en dragers ,
benevens een artsen wagen , 6 ambulance-auto's , een licht wagen , een cantine-auto , 3 materiaalwagens en een kraanwagen - werd gewaarschuwd en om 12u. 23 was eveneens de kolonne Rotterdam gealarmeerd. Tot goed begrip diene , dat beide kolonnes niet van te voren van de oefening op de hoogte waren gesteld. De noodkolonne , die binnen een half uur geheel gereed was , bracht de journalisten naar de plaats van het onheil , waar leden van de Rotterdamse kolonne reeds stonden aangetreden. Het ongelukkige tijdstip van de explosie was de oorzaak , dat niet alle leden konden worden bereikt , maar om ongeveer 3 uur was 80% van de Rotterdamse alarmkolonne ( die 80 van de 200 leden van de gehele kolonne omvat ) op het terrein. Dit lijkt nogal laat , maar bij een echte ramp gaat het meestal zó , dat eerst de EHBO en de GGD in actie komen en dat pas , wanneer deze beide niet meer tegen de situatie zijn opgewassen , het Rode Kruis te hulp wordt geroepen.
De oefening verliep uitstekend ; de «gewonden » werden snel verbonden en in een ijlings opgezette tent ondergebracht in afwachting van een eventueel vervoer naar het ziekenhuis. Intussen had de keukenwagen voor thee gezorgd en leverde de lichtwagen volop stroom voor enige zware lampen. Om , 2u. 50 was de oefening ten einde.
Dr. C. de Groot , de gewestelijke commandant van Zuid-Holland heeft na afloop nog enige commentaar geleverd op de oefening.


De mobiele installatie van de Bloedstransfusiedienst

DES MORGENS heeft de voorzitter van het dagelijkse bestuur , F. C. C baron van Tuyll van Serooskerken van Zuyl en in het hoofdgebouw van het Rode Kruis de pers welkom geheten en in zijn toespraak de nadruk gelegd op het belang van het Rode Kruiswerk , dat vrijwillig en met grote liefde wordt verricht , niet alleen in een oorlog , maar juist in een tijd van vrede. Ook de heer E. Kupers , lid van het dagelijkse bestuur , hield een rede , waarin hij o.m. zeide , dat het Ned. Rode Kruis een organisatie is van allen voor allen , zonder onderscheid van geloof , ras , stand , etc. Het Rode Kruis vervult in tijd van vrede 17 taken , waarvan er een de bloedtransfusiedienst is.
Over dit onderdeel van de organisatie sprak eerst dr. J. Spaander , de directeur van de dienst en kondigde officieel de bouw aan van de mobiele installatie voor het drogen van bloedplasma , waarover wij reeds twee weken geleden hebben bericht. Daarna kwam de heer Seffinga uit Delft , de constructeur van de installatie ,
aan het woord , die een technische uiteenzetting gaf. Aan hetgeen wij hierover reeds mededeelden , kunnen wij nog toevoegen , dat zich zo wel in de eerste als in de tweede wagen een Dieselmotor bevindt ;
beide motoren zijn volkomen gelijk en kunnen elkander in geval van nood vervangen. Een handige constructie draagt zorg , dat deze verwisseling in één uur kan geschieden !
Bovendien kunnen de ( auto ) -wielen worden vervangen door treinwielen , zodat de installatie , indien nodig , zich zelfstandig over spoorrails kan voortbewegen.


Technische snufjes

VOOR deze ontvangst in het hoofdgebouw heeft de chef van de technische afdeling de laatste aanwinsten van het Rode Kruis laten zien : het zgn. rampenbed ,
dat aan valide vluchtelingen een goede nachtrust garandeert en een bijzonder practisch ziekenhuisbed , waaraan op eenvoudige wijze een draaibaar nachtkastje ,
een lantaarn , een installatie tot het geven van een bloedtransfusie enz. kunnen worden bevestigd. Voorts zagen wij o.m. de nieuwste metalen vredes-brancarddrager en oorlogs-brandcarddrager ,
welke laatste zodanig is gebouwd , dat elke brancard , hoe breed of hoe smal ook ( zelfs een deur ! ) daarop kan worden geschoven en vastgemaakt.
Tenslotte werd een draagbaar op een - inklapbaar - wiel gedemonstreerd , dat de taak van dragers beperkt tot het in evenwicht houden van de baar.




