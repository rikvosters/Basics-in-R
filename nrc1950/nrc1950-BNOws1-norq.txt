
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : De stenen spreken

De heer G. A. L. Bisseling , wetenschappelijk assistent aan het Museum voor het onderwijs in Den Haag , heeft van een reis naar Tunis oud-phoenicisch en oud-romeins aardewerk voor bovengenoemd museum meegebracht , gevonden op de plaats waar eenmaal het oude Carthago stond.
De heer Bisseling heeft het vorige jaar een bezoek aan Tunis en omgeving gebracht.
In Tunis kwam hij in aanraking met professor Piccard , verbonden aan de «Service des antiquités » aldaar. Van deze hoogleraar ontving hij voor zijn museum een aantal oud-phoenicische potten en enkele romeinse. Zelf kocht hij er van Arabische kooplieden enige exemplaren bij , benevens een doosje oud-romeinse munten.
De phoenicische potten zijn afkomstig van opgravingen die te Salamb , een halteplaats bij Carthago , onder leiding van Pierre Contas werden verricht. Er zitten daar op vier meter onder de grond zoveel potten in de bodem , dat er eenvoudig geen plaats voor in het museum is. Deze potten zijn urnen , waarin zich verkoolde beenderen bevinden van kinderen ,
die in een reeds 8 eeuwen voor Christus bestaand heiligdom aan de goden Baal en Tanait werden geofferd. Bij de opgravingen werd ook de offerzuil van dit heiligdom , dat voor de stichting van Carthago gebouwd is , teruggevonden.




