
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Kunst en politiek

In een bijzondere algemene ledenvergadering van de Werkgemeenschap van Arnhemse kunstenaars is het tot een conflict gekomen tussen de sectie beeldende kunst , onder leiding van de schilder Harmen Meurs , en het bestuur als mede een aantal leden. Als gevolg hier van bedankte Johan van der Woude voor het erelidmaatschap en het lidmaatschap. Verder bedankten het bestuurslid Bronkhorst ,
wethouder van Arnhem , en een aantal kunstenaars-leden.
Johan van der Woude gaf als motivering op , dat de sectie beeldende kunst onder de demagogische leiding van Harmen Meurs ten koste van het verenigingsbelang het groepsbelang naar voren schuift. Hij merkte op dat hier geen sprake meer is van de behartiging van culturele belangen , maar van een bewuste destructieve obstructie volgens politiek recept.
Het meningsverschil liep over de betrekking van de secties tot het algemene bestuur.
Namens de bedoelde sectie spraken Johan van Zweden en Harm Meurs. Zij verweten het bestuur een dictatoriale houding. In de wijze , waarop de heer Meurs zijn verwijten uitte tegen wat hij noemde de ondemocratische houding van het bestuur zag het bestuurslid , de wethouder Brinkhorst , aanleiding om voor te stellen , hem buiten de vergadering te sluiten. Dit voorstel van orde werd verworpen , omdat de vereiste meerderheid ontbrak.




