
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Fiscale rechtbank heeft arts vrijgesproken

( Van onze correspondent )

MAASTRICHT. 13 Juni.


Door de fiscale rechtbank te Maastricht werd Dinsdag vrijgesproken de heer J.D. , arts te Geleen , die op 7 Juni had terecht gestaan omdat hij de fiscale recherche geweigerd had inzage te nemen van zijn boeken tot vaststelling van de omzetbelasting , zich daarbij beroepend op zijn eed tot geheimhouding.
De rechtbank was niet tot de overtuiging gekomen , dat verdachte zich aan een strafbaar feit had schuldig gemaakt.
Hij had tot de fiscale ambtenaar , die openlegging der boeken eiste , gezegd hiertoe bereid te zijn mits hij de namen zijner patiÃ«nten mocht bedekken om zodoende niet in strijd te komen met zijn plicht tot geheimhouding krachtens zijn ambtseed. Deze ambtenaar , hierover door de rechtbank ondervraagd , kon zich dit niet meer herinneren , althans niet tegenspreken.
Ook bevestigde de fiscale ambtenaar , dat hij tot vaststelling van de omzetbelasting geen namen genoemd had.




