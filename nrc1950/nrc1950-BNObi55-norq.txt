
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Nieuwe regeling voor autoverhuur

( Van een correspondent ) .


DEN HAAG , 5 April.


Met ingang van 15 April zal een nieuwe regeling voor verhuur van automobielen en motorrijtuigen zonder chauffeur in werking treden , welke ten doel heeft het aantal verkeersongelukken met deze voertuigen te beperken , en aan de verhuurders en huurders een grotere mate van rechtszekerheid te verschaffen.
De ondernemers kunnen zich geheel vrijwillig onderwerpen aan deze regeling , welke is samengesteld door de huurdersorganisaties ANWB KNAC KNMV en EVO , en de drie door de FNOP overkoepelde verhuurdersbonden.
Zij kunnen een erkenning verkrijgen , die afhankelijk is van een test waarvan het bedrijf wordt onderworpen , zodat de zekerheid zal bestaan , dat geen onvolwaardig materiaal wordt verhuurd.
Volgens een ontworpen verzekeringssysteem zijn zowel de verhuurder als de huurder gedekt. De huurder zal daartoe een bon ontvangen , die hem verzekert voor de termijn van de huur. Hoewel hij verplicht is een wettelijke aansprakelijkheidsverzekering te nemen en zelf f100.- , eigen risico te dragen , kan hij ook een allriskverzekering sluiten.
Deze verplichtingen gelden niet voor hen , die in het bezit zijn van een motorvoertuighuurbewijs dat zal worden uitgegeven.
Deze kan worden aangevraagd bij de organisaties , die het bewijs slechts verlenen aan bestuurders , die aan bepaalde eisen van rijvaardigheid e.d. voldoen.
Zij die in het bezit zijn van dit bewijs kunnen bij elke erkende verhuurder een wagen huren , zonder een waarborgsom te storten , en ontvangen bovendien een derde reductie op de verzekeringspremie , die betaald dient te worden. Men kan echter ook de volle premie betalen ,
in welk geval geen f100. - eigen risico gedragen behoeft te worden. Het bewijs is telkens voor een jaar geldig.
Eventuele geschillen zullen uitsluitend worden beslecht door een commissie uit de samenwerkende organisaties , waarbij dus wrijving tussen de verhuurder en huurder , of een van deze met de verzekeringmaatschappij wordt voorkomen.




