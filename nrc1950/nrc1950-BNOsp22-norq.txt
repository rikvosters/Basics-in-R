
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Roeien. Willem III en Triton in de eindstrijd om de Telegraafbeker

Onze Amsterdamse sport correspondent meldt ons : De weersomstandigheden waren gisteravond zeer gunstig , maar de regeling te water van de politie was niet al te best , en vooral de eerste heat had iets van een hindernisrace , waarbij beide ploegen , Nereus jongste acht ( allen eerstejaars roeiers ) en de oude acht van Willem III , echter vrijwel in gelijke mate waren gehandicapt.
Willem III stuurde iets beter , de stuurman van Nereus nam een piket aan de omval toen Willem III al een lengte voorlag en werd dientengevolge gediskwalificeerd. Overigens toonde Willem III zich ondanks verschillende onregelmatigheden iets sterker , doch de piepjonge studs gaven goed partij. 1. Willem III in 15 min. 28 2/5 sec , 2 Nereus ( gediskwalificeerd ) 15. 34 25. De 2e heat tussen Triton en Nereus 1 was regelmatiger. Triton roeide met de B-acht , die sterker bleek dan de teleurstellende oude acht van Nereus. Van meet af aan leidden de Stichtenaren , spanning was er niet. Zij wonnen tenslotte in 15 min. 22 15 sec , tegen Nereus 15. 34 25, dezelfde tijd als de A ploeg van Nereus.
De start voor de eindstrijd is vanavond om 8 uur van het Kalfje af.




