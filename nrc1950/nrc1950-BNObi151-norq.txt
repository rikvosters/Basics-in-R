
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Gemeenteraad van Amsterdam. Het crediet van 13 mill. voor Schiphol. De handhaving van het zelfbeschikkingsrecht

( Van onze correspondent ) .

Van alle kanten is gisteren met de vergadering van de gemeenteraad stelling genomen tegen het voorstel van B. en W. om voor verdere werkzaamheden op Schiphol een crediet van dertien millioen beschikbaar te stellen.
Er waren velerlei bezwaren. Het eerste was dat er al een groot bedrag van het aangevraagde crediet was verwerkt en men dus wederom voor een faitaccompli werd gesteld. Dan voerde men aan - en al deze critiek was algemeen - dat B. en W. de raad toch eigenlijk uitschakelden wanneer zij , zoals in dit voorstel stond , intussen accoord waren gegaan met de vorming van een commissie van deskundigen - drie door het rijk , twee door Amsterdam te benoemen leden - die eerst haar oordeel over te ondernemen werken zal uitspreken.
De raad , of wel Amsterdam , zo formuleerde men het , geeft zijn bevoegdheid uit handen en deze samenstelling van de commissie wijst reeds in de richting ,
waarin de medezeggenschap verdeeld zal zijn , wanneer tussen rijk en hoofdstad de beheersvorm wordt vastgesteld. Deze principiële bezwaren waren dan nog doorspekt met opmerkingen over een zekere traagheid welke door het college in Schiphol-zaken met betrekking tot het rijk te zien zou zijn gegeven en men vroeg zich af of de energieke en ijverige burgemeester , die met het beheer over Schiphol is belast , niet met werkzaamheden overladen is geraakt.
Burgemeester d' Ailly is er niet in geslaagd alle bezwaren weg te praten.
Hij gaf toe dat men wel eens vooruit werkt op de aan te vragen credieten , doch veel overleg met andere instanties is dikwijls tijdrovend en het werk moet voortgaan : voorstellen worden daardoor vertraagd. En wat de commissie betreft , haar samenstelling loopt niet vooruit op de verhouding in de medezeggenschap van rijk en gemeente in de toekomstige beheersvorm. Doch het rijk heeft grote bijdragen verleend en de minister moet zich zeer zeker laten voorlichten over de plannen , welk men koestert en die ook financiële offers van de landsregering zullen eisen. Doch Amsterdam behoudt zijn volle vrijheid.
Volle vrijheid , zij het in overleg , zo formuleerde de voorzitter het.
Hoewel men eerst termen had gebruikt ten aanzien van de tendens van dit voorstel als niet te tolereren «
( van r. k.zijde en van p.v.d a.zijde ) en men de » beantwoording door burgemeester d' Ailly in eerste instantie zeer en in tweede instantie ook nog ontoereikend vond , bleef het , gelijk aan het begin van het urenlange debat wel voorspeld had kunnen worden , bij woorden alleen. De raad gaf tenslotte zijn toestemming en nam daarmee een groot stuk van de verantwoordelijkheid van de schouders van B. en W. af betreffende het langzaam overgaan , als men dit beeld mag gebruiken , van Schiphol uit de handen van Amsterdam in die van Den Haag. Men suste het geweten met de gedachte , dat de hoofdstad financieel toch niet tegen de Nederlandse wereld luchthaven is opgewassen en al voor meer dan de helft steunt op het rijk. Dat is de realiteit , waar niet veel over werd gerept , maar die alle protesten veel van hun basis ontnam. De communisten alleen stemden tegen ,
want die zagen in een verbeterd en uitgebreid Schiphol natuurlijk verwerpelijke militaire perspectieven.




