
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Görings schatten ontdekt

( Van onze correspondent. )

B ER LIJN. 3 April. -

Na wel haast vijf jaar zoeken hebben agenten van het Amerikaanse leger thans de sprookjesachtige goudschat van Göring in een van Je zomer residenties van de gewezen rijksmaarschalk , het kasteel Veldenstein bij Neurenberg ,
ontdekt : De inventaris is nog niet opgemaakt. Volgens de voorlopige schatting evenwel zou het een waarde van enige millioenen dollars betreffen.
De schat bevond zich in een ondergrondse ruimte met een betonnen muur van meer dan 30 cm. dikte. Men heeft er o.m. reeds kunstvoorwerpen ,
kostbare wijnen en likeuren , zes kisten met gouden kandelabers , lampen en borden en een Silverplated badkuip aangetroffen. De Amerikaanse autoriteiten hadden een tip gekregen van een Pool  die in een concentratiekamp van een Duitser over de schat had vernomen. De Pool beweert van anonieme Duitse zijde te zijn bedreigd ,
indien hij verraad zou plegen. Voor alle zekerheid geniet hij nu militaire bescherming. Mijnenzoekers van het leger hebben vele uren met hun toestellen de tuin van het kasteel bewerkt , voordat men op de plek is gekomen , waar gereageerd werd. Na tien uur graven stootte men op de betonnen kamer. Volgens ooggetuigen uit de omstreken zijn kort voor het einde van de oorlog 25 a 30 vrachtauto's volgeladen op het landgoed gearriveerd en leeg teruggekeerd. Wat tot dusver is gevonden , is met Amerikaanse leger wagens naar Regensburg gebracht. De militaire politie heeft het terrein afgezet , geen buitenstaander wordt op het terrein toegelaten.




