
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : De nieuwe begroting van oorlog. Eindcijfer bijna f 852 mill.


De nieuwe begroting van oorlog , nodig geworden door allerlei gewijzigde omstandigheden , is ingediend. Het eindcijfer bedraagt f851.987.886.
Voor het lopende begrotingsjaar - aldus zegt de toelichting - is het beeld verkregen , dat in een zo snel mogelijk tempo de terugvoering van de troepen van de KL en van de LSK zal dienen te worden bewerkstelligd , terwijl tevens de reorganisatie en uiteindelijke oplossing van het KNIL met spoed dienen te worden voltooid. De termijn van zes maanden , voor de verscheping en reorganisatie tot uitdrukking gebracht in de ter RTC gesloten overeenkomsten , zal zoveel mogelijk moeten worden benaderd ,
ook al moet er te dezer plaatse aan worden herinnerd , dat de Ned. regering om technische redenen reeds ter RTC bedenkingen heeft geopperd tegen deze termijnbepaling , welke te krap is toegemeten , en welke , zoals ook thans moet worden voorzien , wel niet geheel houdbaar zal blijken te zijn.
Hoewel de afsluiting van de bilaterale overeenkomst tussen de regeringen van Amerika en Nederland heeft geleid tot de vorming van een duidelijker beeld met betrekking tot de omvang van de te verwachten steun , heeft de minister , teneinde de indiening van de hoofdstukken 8a en b van de rijksbegroting 1950 niet langer te vertragen , besloten om - in afwijking van de gewone gang van zaken - het voor het jaar 1950 en volgende jaren te volgen defensiebeleid in een ,
afzonderlijke nota aan de Staten-generaal aan te bieden Hoewel de begroting voor het jaar 1950 op verschillende punten vooruit loopt op het voor de toekomst te volgen militaire beleid worden de thans aangevraagde credieten in zo sterke mate beheerst door de afwikkeling van het militaire apparaat in Indonesië en de devaluatie-invloed , dat ook zonder kennis te dragen van de inhoud van deze nota een beoordeling van de voorliggende cijfers zeer wel mogelijk is Het totaal der in de toekomst aan te vragen credieten. zal worden beheerst door :
a. het aanschaffings-technisch mogelijke ; b. het personeels-technisch bereikbare : en c. het financieel-economische aspect.
De aangekondigde nota zal een zo nauwkeurig mogelijke opsomming omvatten van hetgeen de regering financieel-economisch toelaatbaar acht. Bij de bepaling van haar standpunt zal tot het uiterste getracht worden aan redelijke militaire eisen tegemoet te komen , doch anderzijds zal dit standpunt een weerspiegeling zijn van het inzicht der regering dat een evenwichts-positie tussen het militair-wenselijke en het voor de instandhouding onzer nationale economie noodzakelijke. onafwijsbaar is.
Ten aanzien van de algemene lijnen van het te volgen beleid merkt de minister op , dat stap voor stap vorderingen worden gemaakt om tot het doel : een departement van rijksverdediging , te geraken.
In het algemeen kan gezegd worden , dat reeds thans een grotere coördinatie tussen de twee departementale organisaties en de onderdelen der strijdmacht bereikt is dan vroeger , toen er officieel een departement van defensie bestond , gekend werd.
De minister vestigt er de aandacht op , dat de legeropbouwkosten in deze begroting in hoofdzaak betrekking hebben op de vredesdiensten. Een zeer beperkt gedeelte van het totale bedrag ad f 347.832.185 zal daardoor beschikbaar zijn voor de voorbereidingen van het mobilisabel maken van de troepen.
Een plaatsgevonden hebbende reorganisatie van het hoofdkwartier van de generale staf , aansluitende bij die , waarvan reeds melding werd gemaakt bij de behandeling der begroting 1949, heeft ten gevolge gehad , dat met opheffing der wapendirectoraten de functies zijn ingesteld van inspecteur der infanterie , cavalerie ,
artillerie , genie en verbindingsdienst.
Deze inspecteurs staan onder de bevelen van de chef van de generale staf. Zij vormen de specifieke deskundigen op wapengebied en hebben uit dezen hoofde een militair-wetenschappelijke taak.
Voorts adviseren zij ter zake van het personeelsbeleid.
Voor hun inspecterende taak ressorteren zij onder de inspecteur-generaal der Kon. Landmacht Voor wat betreft de nieuw op te leiden lichtingen gebaseerd op de door de dienstplichtwet toegelaten maximale tijden van eerste oefening , zij medegedeeld ,
dat het gros der dienstplichtigen , met uitzondering der toekomstige officieren en onderofficieren , een eerste oefening van 1 jaar krijgt. Voor enige specialistische wapens en dienstvakken , cavalerie , aan- en afvoer troepen en technische troepen , kent de dienstplichtwet een langere maximale tijd van eerste oefening De minister acht het volstrekt noodzakelijk , dat aan de termijnen van eerste oefening , in de Dienstplichtwet bepaald , voortaan weer stipt de hand wordt gehouden.
Het totaal aantal in opleiding te nemen dienstplichtigen in 1950 bedraagt in verband met het hierna gestelde , ten naaste bij 15.000 man.
De dienstplichtigen zullen na het volbrengen van hun eerste oefening met groot verlof vertrekken , na te zijn ingedeeld in eenheden , welke bij mobilisatie zullen worden gevormd. Hun militaire vaardigheid zal door het houden van herhalingsoefeningen op peil worden gehouden.
Het instructieve beroepskader dient te worden herschoold.
Er zijn maatregelen getroffen om de oorlogsverbanden , gevormd uit de lichting 1949 II. deels door oproeping in werkelijke dienst , weder te formeren ,
indien de omstandigheden daartoe zouden nopen.
De lichting 1950 zal niet ten volle worden benut , zij het dan ook. dat wel uit deze lichting zoveel mogelijk officieren en onderofficieren zullen worden opgeleid.
Er is rekening mede gehouden , dat in de loop van 1950 het tempo van vorming van beroepskader wordt versneld , deels met gebruikmaking van de mogelijkheden ,
welke worden geboden door het met groot verlof zenden van de lichting 1949 II. Hiertoe wordt ook gerekend de herscholing van uit Indonesië terugkerend beroepskader der Kon. Landmacht en beroepskader van het K. N. I. L. ,
dat naar de Kon. Landmacht overgaat.
Een in 1950 op te richten 2e vrijwilligersopleidingscentrum , zal , gebruik makende van de gunstige omstandigheden ,
ontstaan door het met groot verlof zenden van de lichting 1949 II. opdracht krijgen voor eenmaal de opleiding van 600 vrijwilligers te verzorgen.
De tot nu toe in de vredesorganisatie voorkomende stormschool zal worden omgezet in een korps commandotroepen hetwelk jaarlijks een beperkt contingent - bij voorkeur zich hiertoe vrijwillig ter beschikking stellende - dienstplichtige !
voor deze nieuwe taak zal opleiden.
In tegenstelling tot de voorgaande jaren zal ingaande najaar 1950 de lichting niet meer worden opgeleid in depots ,
doch weder in regimenten.
De vorming der nationale reserve vindt langzaam maar zeker voortgang De kosten dezer reserve zijn geraamd op een gemiddelde sterkte aan vrijwilligers van 12500 man.
Rekening houdende met het financieel aanvaardbare en , waar nodig , aangepast aan het tempo van de legeropbouw , zal binnen het raam van de Westeuropese defensie worden voortgegaan met de vorming van gevechtseenheden en het inrichten van vliegbases , terwijl zal worden voortgebouwd aan het voor het luchtverdedigingssysteem benodigde waarschuwingsapparaat.
Er zal gestreefd moeten worden naar voortzetting van de reeds aangegeven werving van beroepspersoneel. waaraan de luchtmacht nog steeds tekort heeft In verband met oprichting van nieuwe militaire tehuizen en voor eventuele bijzondere uitgaven van bestaande tehuizen wordt een bedrag van f 20.000 nodig geacht Voor kosten van vervoer van personeel naar en van Indonesië en van materieel is uitgetrokken f61.240.000. Als kosten der demobilisatie komt op de buitengewone dienst voor f 48.105.000.




