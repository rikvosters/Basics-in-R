
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : De plaats van het Fries in Nederland : II * . Fries onderwijs een eis des tijds

Men schrijft ons van Hollandse « zijde :


In ons vorige artikel hebben wij laten zien dat taal » en dialect « relatieve begrippen zijn : elke bepaling van dialect gaat uit van een algemeen beschaafd » ,
waarvan het dialect dan in verschillende opzichten afwijkt.
Nu wijkt ongetwijfeld het Fries in alle mogelijke opzichten van het algemeen beschaafd Nederlands af , en zelfs zeer radicaal. Mag men het echter op die grond een dialect noemen , zoals Van Ginneken doet en in zijn voetspoor ook J. A. Meijers ( in de verleden jaar verschenen nieuwe druk van zijn Taal en Leven« ? Wie dit doet , maakt zich schuldig aan de denkfout die in de logica petitio principii wordt genoemd. Immers , wanneer men de verhouding taal ? dialect bepaalt door te wijzen op het verschil , gaat men uit van een fundamentele overeenkomst.
Anders zou men het Frans ook wel een dialect kunnen noemen omdat het afwiijkt van het ( d.w-z. van ons ) algemeen beschaafd ».
Bij het Fries nu ontbreekt die fundamentele overeenkomst. Zij ontbreekt doordat het Fries een geheel andere oorsprong heeft dan het Nederlands ,
maar vooral doordat het zich zelfstandig heeft ontwikkeld tot een taal die alle kenmerken heeft van een cultuurtaal.
Er is , objectief gezien , reden te over om dit te betreuren , want het is een twijfelachtig voorrecht voor een in hoofdzaak agrarische gemeenschap van 300.000 mensen , er een eigen cultuurtaal op na te houden. De vraag , of daar in dit geval iets aan te veranderen is , behoeft echter niet meer te worden gesteld. Die is namelijk door de geschiedenis al definitief beantwoord , en wel in ontkennende zin.
Sinds ongeveer 1525 is als gevolg van de politieke ontwikkeling de cultuur in Friesland grotendeels verhollandst. De taal van bestuur en wetgeving ,
rechtspraak en onderwijs , na de Hervorming ook Bijbel , preek en psalm zang , werd het Hollands. Onder deze invloeden werd in de steden ook het Fries Hollands het zogenaamde Stadsfries is een Hollands dialect door Friezen gesproken.
Op het platteland echter handhaafde zich het Fries ; en wel in alle lagen van de bevolking , als algemene omgangstaal naast het Nederlands. Dit deed uitsluitend dienst voor officieel gebruik , voor de omgang met niet-Friezen en. ... voor het schriftelijk verkeer van de Friezen onderling ;
want lezen en schrijven werden slechts in het Nederlands onderwezen.
Het is op zichzelf al merkwaardig dat er onder dergelijke omstandigheden in de eerste helft van de zeventiende eeuw een belangrijk Fries dicht er als Gysbert Japiks kon opstaan , en dat in de tweede helft van de achttiende eeuw een geleerde als Wassenbergh de wetenschappelijke aandacht vroeg voor het Fries. Merkwaardiger echter , bijkans een wonder is het , dat de Friese renaissance , die in de eerste helft van de negentiende eeuw met de Halbertsma's inzette , zo'n krachtige weerklank vond in alle lagen van de Fries sprekende bevolking.
Hoe is op het ogenblik , na ruim een eeuw Friese beweging « , de situatie » Nog steeds is het Fries de volkstaal op het platteland , en in de steden heeft het een deel van het verloren terrein teruggewonnen.
Nog steeds is het Nederlands de officiële taal. maar daarnaast kan men in Staten en gemeenteraden , in de kerk en op vergaderingen steeds meer Fries horen. Er is een uitgebreide Friese literatuur , waarvan met name de lyriek stellig niet beneden Amsterdams peil «
staat. De Bijbel is in het Fries vertaald ( men kon hem aanvankelijk niet snel genoeg nadrukken om aan de vraag te voldoen ) . Er zijn Friese week-en maandbladen ,
er is een belangrijk Fries litterair tijdschrift ( De Tsjerne = de Karn ) en geen enkel Fries dagblad is voor het Fries gesloten. Werken van Shakespeare en Molière zijn in het Fries vertaald , zo goed als moderne buitenlandse dichters Het Friese kinderboek neemt een belangrijke plaats in. Niet-litteraire publicaties variëren van academische proefschriften tot het kookboek en brochures op het gebied der landbouwvoorlichting.
Het denkbeeld dat onder deze omstandigheden , ontstaan na een eeuwenlange culturele overheersing door het Nederlands , het Fries opnieuw zou kunnen worden teruggedrongen binnen de begrensde sfeer van een boeren dialect , is even onwerkelijk als de overspannen hoop van een enkeling onder de Friezen , dat in zijn gewest ooit de moedertaal de enige officiële taal zou kunnen worden.
Friesland ligt nu eenmaal in Nederland , en het kan zich ook cultureel niet handhaven zonder ten nauwste verbonden te blijven met de overige gewesten en met de algemene Nederlandse cultuur.
Het heeft echter onloochenbaar , onverdringbaar en onvervangbaar , zijn eigen karakter en bovenal zijn eigen taal.
Uit deze feiten , waaraan geen theoretische overwegingen of persoonlijke wensen iets kunnen veranderen , laten zich enkele voor Friesland en voor geheel Nederland belangrijke gevolgtrekkingen afleiden. De belangrijkste hiervan heeft betrekking op het onderwijs.
Want de Friese renaissance heeft tot dusver het onderwijs zo goed als onberoerd gelaten , móeten laten , omdat dit nu eenmaal centraal is geregeld. Nog steeds wordt elk Fries kind , dat slechts zijn moedertaal heeft leren spreken en in en door deze taal tot zijn eerste begripsvorming is gekomen , op zijn zesde jaar in een school gezet waar alle onderwijs in een andere taal wordt gegeven. De gevolgen zijn noodlottig.
Het ergste is niet , dat duizenden Friezen analfabeet blijven in hun moedertaal. ( Naar schatting kan op het ogenblik de helft van de Friessprekenden de eigen taal niet lezen , driekwart ze niet schrijven ) . Het ergste is ,
dat de kennis van het Nederlands daardoor steeds gebrekkig blijft. Een kind kan in de hoogste klas van de lagere school een versje over een leeuwerik keurig opzeggen , zonder dat één leerling uil die klas er een flauw vermoeden van heeft dat dit diertje niets anders is dan del jurk die ze de hele zomer horen zingen. ( Het voorbeeld is historisch ) .
Over de psychologie van de tweetaligheid zijn de laatste jaren belangrijke onderzoekingen verricht , met name in Zwitserland en Zuid-Afrika. Ook in België beschikt men op dit gebied over een rijke ervaring. Deze onderzoekingen leiden tot de conclusie , dat het verderfelijk is wanneer de taalontwikkeling en begripsvorming van het jonge kind ontijdig worden gestoord door het invoeren van een tweede taaL. Verderfelijk voor de ontwikkeling in en de kennis van beide talen.
Voor het Fries sprekende deel van Friesland is het daarom een eis , niet van overspannen provincialisme maar van psychologie en paedagogie , dat het aanvankelijk onderwijs word gegeven in de moedertaal. Op de aldus bereikte basis van kennis en ontwikkeling kan het Nederlands dan als tweede taal worden ingevoerd.
( Om alle misverstand te voorkomen : niet als taal van de tweede rang , maar als tweede in volgorde !) . Het kan nu zonder bezwaar in snel tempo worden aangeleerd en tot voertaal ook voor het onderwijs in de andere vakken gemaakt. Daarnaast dient het Fries op het lesrooster , ook van het voortgezet en middelbaar onderwijs , een plaats te behouden , ruim genoeg om de schriftelijke beheersing van de moedertaal en een redelijke kennis van haar letterkundige voortbrengselen te waarborgen.
Bereikt men zodoende een ideale toestand ? Stellig niet. Tweetaligheid is nooit een ideale toestand. Er kan alleen worden bereikt dat de nadelen van de twee- taligheid zoveel mogelijk worden ondervangen , en dat de Friezen zowel het Nederlands als hun eigen taal zo goed mogelijk leren beheersen.
Dit bereikt men niet door hardnekkig te blijven uitgaan van de fictie , als zou Friesland eentalig zijn. Het is dit niet ,
het is het in vier eeuwen niet geworden en de kans dat het ooit eentalig-Nederlands zou kunnen worden , is sinds de Friese renaissance voorgoed verkeken.
Laat men dan eindelijk de feiten onder het oog zien. De feiten tonen aan , dat Friesland binnen de Nederlandse grenzen een afzonderlijk taalgebied vormt als tweetalig gewest. Dit brengt zijn consequenties mee » op velerlei gebied. Een van de eerste consequenties is die ten aanzien van het onderwijs , dat hier als in elk ander tweetalig gebied bijzondere eisen stelt. De vervulling van deze eisen zal ongetwijfeld aan de positie van het Fries ,
maar wellicht méér nog aan het Nederlands in Friesland ten goede komen. Een tweetaligheid moge dan al geen ideaal zijn : anderhalf taligheid ( beheersing voor driekwart van elke taal ) is in alle opzichten funest. En hiertoe is Friesland sinds eeuwen door Holland « veroordeeld.
*) I in de N.R.C. van 8 Juni.




