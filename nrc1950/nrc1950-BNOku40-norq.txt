
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Unieke bijdrage van Boymans aan het Holland Festival. Bourgondische sculptuur

De zomertentoonstelling in Museum Boymans , welke op 3 Juni wordt geopend en tot eind Juli zal duren , is , zoals eerder reeds gemeld , getiteld «Claus Sluter en de kunst van Dijon van de 14de tot de 18de eeuw». Het belooft een belangrijke tentoonstelling te worden , immers : «Bourgondië , Sluter en zijn school» , zo heet een der voornaamste hoofdstukken in de historie van de Franse kunst en dit hoofdstuk behandelt dan een hoogtepunt , waarin Nederlandse en Franse cultuur elkaar , voor het eerst mag men zeggen , innig ontmoetten en het Noorden zijn grote invloed op het Zuiden deed gelden door de geniale figuur van Claus Sluter , die lijn stempel drukte op de evolutie van de Bourgondische sculptuur en het herfsttij der middeleeuwen. Te onzent is deze beeldhouwkunst nog nimmer getoond. Alleen wie in Dijon is geweest , zal kennismakingen hernieuwen. En vermits er bij de ruim veertig beeldhouwwerken , welke naar Rotterdam komen , vele zijn uit allerlei kerken en verzamelingen in de omtrek van Dijon-de Côte d'Or - zullen stellig ook de kenners nog nimmer geziene stukken gepresenteerd krijgen.
Het bezoek aan een expositie , verleden Jaar te Dijon gehouden van de oude sculptuur uit de omtrek , deed bij de directeur van Boymans , de heer J. C. Ebbinge Wubben , het verlangen opkomen deze kunst in ons land te tonen.
Door een ruiling van exposities , waarbij Dijon uit Boymans een fraaie collectie schilderijen , tekeningen en prentkunst «Van Bosch tot Rembrandt » krijgt , kon het verlangen verwezenlijkt worden ,


( deel mist )

maal verder komt uit kloosters en kerken zullen we niet te zeer vooruitlopen.
Met Sluter - afkomstig uit Haarlem , naar men als vaststaand wel aanneemt , phenomeen , welks achtergronden nog steeds te raden geven - begon als voorloper een nieuwe tijd. Zijn invloed ging verder dan Bourgondië en Frankrijk. Hoezeer hij de op hem volgende Bourgondische sculptuur domineert zullen o.a. de fraaiste specimina van Madonna- en heiligenbeelden tonen.
Enige importante vroege schilderijen zendt Dijon eveneens , waarbij een prachtige «Geboorte» van de Meester van Flémalle , een der sterkste werken van Konrad Witz en een portret van Philips de Goede uit de school van Rogier van der Weyden. Noemen wij van de belangrijkste stukken nog een groot en zeer fraai geweven tapijt , dat het beleg van Dijon in 1513 voorstelt.
Een unieke bijdrage levert Boymans deze zomer aan het Holland Festival.






