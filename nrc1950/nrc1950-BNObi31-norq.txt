
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : De emigratie naar Australië. Misverstanden

In verband met het vertrek van emigranten naar Australië met de Sibajak zijn misverstanden gerezen , welke voor sommige betrokkenen onaangename gevolgen hebben.
Tot voor kort bestond voor emigratie naar Australië de bepaling dat het gezinshoofd vooruit moest reizen. Indien hij in het nieuwe land onderdak voor zijn gezin vond , kon hij hierover een wettige verklaring naar Nederland zenden. Het gezin van de betrokken pionier kreeg dan vergunning in Australië voet aan wal te zetten.
Voor de Sibajak werd bij het begin van het opstellen van het boekingsschema voor de komende reis dus uitsluitend rekening gehouden met alleen reizende gezinshoofden en vrouwen en kinderen , die voor gezinshereniging naar Australië zouden reizen.
Tijdens het opstellen der lijsten echter liet de Australische overheid de eis tot onderdak zoeken , voor dat de familie nareisde ,
vallen. Als gevolg hiervan kan nu in gezinsverband naar Australië geëmigreerd worden. Dit werd aan de reeds geboekte betrokkenen , die alleen zouden reizen , medegedeeld echter niet dat nu het gezin definitief op de lijst zou worden geplaatst. Desondanks hebben sommige dezer families hun bezittingen verkocht en hun huishuren reeds opgezegd ,
om tot de ontdekking te komen , dat hun reis naar Australië niet per Sibajak zal geschieden. Het schip heeft maar een bepaald aantal plaatsen , zodat men niet in eens alle gezinnen der oorspronkelijk geboekte alleen reizende passagiers mee kan nemen.


Cursus voor emigranten

De stichting Brabants Gemeenschapsoord en Volkshogeschool te 's-Hertogenbosch organiseerde een driedaagse cursus voor emigranten , die binnen afzienbare tijd naar Australië zullen vertrekken.
Ongeveer 50 emigranten uit alle delen der provincie Brabant hebben deze cursus bezocht.
Met medewerking van de Australische legatie en het rijksarbeidsbureau werden de verschillende problemen , die met emigratie annex zijn , besproken.
De Engelse leerboeken , die speciaal Beschreven werden voor de emigranten naar Engels sprekende landen , waren op de cursus aanwezig.
Het ligt in de bedoeling van 30 April tot 2 Mei a.s. een tweede vormingscursus te houden.






