
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : «Uniek in Europa : dus te Rotterdam». Plechtigheid in de schouwburg ; ontsteking van de verlichting ; feest in Oud-Rotterdam

Na de overdracht van de havententoonstelling Ahoy aan het gemeentebestuur , welke plechtigheid gisteravond in de Schouwburg is geschied tijdens een concert ,
gegeven door het Rotterdams Philharmonisch Orkest en waarover men hieronder een en ander kan lezen , heeft burgemeester Oud op het parkeerterrein aan de Rochussenstraat de verlichting van het tentoonstellingsterrein en de illuminatie van het Park door het overhalen van een handle ingeschakeld. Tevoren heeft hierbij ir. M. C. Hoenkamp ,
directeur van het gemeentelijke Energiebedrijf , in een redevoering er o.m.
op gewezen dat de straatverlichting , welke in dit complex van illuminaties is begrepen , uniek is in Europa. Dus , zo repliceerde de burgemeester , dan is het te Rotterdam te vinden , want het is typisch Rotterdams om steeds te trachten met iets goeds de eerste te zijn. Een uitspraak , welke door de duizenden , die hierbij tegenwoordig waren , met luid gejuich en applaus werd beantwoord.


De overdracht van de tentoonstelling

In de Schouwburg is gisteravond voorafgaande aan een voor alle betrokkenen bij de Ahoy gegeven concert van het R. Ph. O. , de overdracht van de tentoonstelling door de architecten aan het dagelijks bestuur geschied. Prof. ir. J. H. van den Broek ,
die hiertoe het woord nam , gaf een overzicht van de geleidelijke - maar zeer snelle - groei van de projecten.
Lantaarnplaatjes verduidelijkten zijn betoog , voorzover een projectie-apparaat , dat kuren vertoont , dit gedoogde SDT. wist zich echter op humoristische wijze door de moeilijkheden heen te slaan.
Aan wethouder Van Tilburg , voorzitter van de Raad van Beheer , wordt ter herinnering aan de vele zorgen -zo hij ze ooit mocht vergeten- een klein model in hout en zilver aangeboden van het monument van Louis de Roode , dat aan de ingang van Ahoy prijkt.
Wethouder Van Tilburg dankte allen , die met zoveel liefde en arbeidsvreugde aan de totstandkoming van de expositie hadden bijgedragen , speciaal wat betreft het vele werk gedurende de laatste dagen. «Wij zijn gestart» ,
aldus de voorzitter van de Raad van Beheer. Hierna volgde een concert door het Rotterdams Philharmonisch Orkest onder leiding van Eduard Flipse met medewerking van het Rotterdams Philharmonisch Koor.
Het programma , geopend met het Wilhelmus , kreeg een locale kleur door de uitvoering van het Rotterdams Stedelied ( van Krieken-ten Kate ) en van de Lofzang aan de Arbeid van Jan Prins , muziek van Flipse , geschreven voor het Waterweg-spel 1947.


Op het parkeerterrein

Met gereserveerde autobussen zijn de genodigden uit de Schouwburg naar het parkeerterrein aan de Rochussenstraat gegaan , waar reeds een talrijk publiek was verzameld en het muziekkorps uit Oud-Rotterdam , onder leiding van het Ahoy-mannetje , enkele vrolijke marsen ten gehore bracht. Hier was een podium opgesteld , waarop zich de handle bevond , waarmede de verlichting kon worden ingeschakeld.
Ir. Hoenkamp heeft een korte rede gehouden , waarin hij enkele technische bijzonderheden vertelde en de burgemeester ver zocht de handle over te halen.
Burgemeester Oud zeide dit gaarne te doen , maar eerst wilde hij zijn vertrouwen uitspreken , dat wat er straks geboden zou worden , inderdaad heel mooi zou zijn. De heren Hoenkamp en Van Straaten , technisch hoofdambtenaar van de openbare verlichting , hebben immers op dit gebied hun sporen verdiend.
Spreker herinnerde er aan , hoe prachtig het Park in 1948 is geweest , ter gelegenheid van het Regeringsjubileum.
Thans belooft het nog veel mooier en indrukwekkender te worden. Tevoren wilde hij beide heren en al hun medewerkers hartelijk dank zeggen , voor wat zij voor Rotterdam Ahoy hebben gedaan.
Toen de burgemeester de handle had overgehaald , speelde het muziekkorps het Wilhelmus , waarna men , voorafgegaan door het harmoniegezelschap , over het tentoonstellingsterrein naar het Park is gegaan. Over de indrukwekkende illuminatie van het Park hebben wij reeds eerder geschreven. De verlichting van het tentoonstellingsterrein - ten dele dus een straatverlichting - bestaat uit een groot aantal masten , welke veelvoudige T.L.buis-armaturen dragen ,
welke de weg zeer helder en bijzonder gelijkmatig verlichten. Gelijk gemeld is deze soort van wegverlichting uniek in Europa.


De eerste dag in Oud-Rotterdam

Reeds gisteren voor in de middag kwam er leven in oud-Rotterdam en vooral op het pittoreske marktplein , waar een troepje ijverige muzikanten , aangevoerd door de vrolijke Johnnie , aanstonds pittige marsen aan het blazen was. concentreerde zich weldra een grote menigte , die ook haar vermaak kon vinden bij het optreden van de bekende Broxen , de klompendansers uit Ruurlo een komiek op allerlei vreemde rijwielen en wat dies meer zij. Op een wandeling door het miniatuurstadje bleek , dat men na intensieve arbeid - de nacht van Woensdag op Donderdag is voor vele Rotterdammers een zware dag geweest - nagenoeg geheel op orde was gekomen ; de winkeltjes , de café 's , de danszaal , de bijzonder geslaagde «barbierzaak» , zij waren gereed om de klanten te ontvangen en naar wens te bedienen. In het Hof van Weent zetelde de commissie , zich als stedelijk bestuur van haar waardigheid bewust , maar nochtans minzaam groetend naar hen. die in het gewone leven tot vrienden en bekenden mochten worden gerekend. Er was kortom , beweging en gezelligheid.
De avond kwam en naarmate hij vorderde werd de toeloop naar het Park groter en groter. Er kwam nog een orkest bij ter ere van de burgemeester ener naburige stad , genaamd Rotterdam , die er nog wel niet was , maar die - dat wisten wij allen zeker - zou komen. Het stedelijke bestuur had zich inmiddels in stemmig zwart gestoken en verbeidde het grote ogenblik met innerlijke spanning en uiterlijke serene rust.
Wij keken nog eens wat rond door het Park ; wij ontwaarden grote foto's van verloren plekjes Rotterdam , van bekende toneelspelers uit voorbije dagen en niet minder bekende sportlieden ; wij zagen de kermis al aardig op streek komen en gekleurde lichten door het lover schijnen.
Het vermaakscentrum van de Ahoy kwam meer en meer op toeren.
Tegen half twaalf betrad burgemeester Oud. na een concert in de schouwburg het hoofd te hebben geboden , het terrein.
In zijn gezelschap waren de wethouders , mr. K. P. van der Mandele en andere hoogwaardigheidsbekleders. De heer Oud verzette een handle en veroorzaakte dusdoende nog meer licht in het fleurige geheel. Er waren herauten die op trommels sloegen en op trompetten bliezen , er was een commissie van ontvangst : er was kortom begrip voor de betekenis van dit moment.
Toen kwam de plechtigheid in het Hof van Weena. De heer J. Bokhoven , zo niet burgemeester , dan toch zeer beslist voorzitter van de commissie Oud Rotterdam ,
nam het woord en sprak een geestige rede uit , waarbij hij de heer Oud en wethouder van Tilburg fraai uitgevoerde oorkonden aanbood , vermelden deze er bijzondere privilegiën , als daar zijn vrij drinken , vrij wonen , generlei verplichtingen tot het betalen van belasting enzovoort.
De heer Oud heeft woorden van erkentelijkheid gesproken en getoond , in genen dele bevreesd te zijn voor een bokaal van ongemene omvang , gevuld met bier.
Toen is het nog geruime tijd vrolijk en genoeglijk gebleven , tot de tweede dag van de Ahoy al was begonnen en daarmede de 50ste verjaardag van wethouder van Tilburg , wiens voorspelling , dat de Ahoy vóór deze dag voor elkaar zou zijn ,
prachtig is uitgekomen. Als een geboren conferencier praatte mr. Oud de ene dag aan de andere vast , teneinde de-eerste te zijn om de heer van Tilburg met het een zowel als het ander hartelijk geluk te wensen.


