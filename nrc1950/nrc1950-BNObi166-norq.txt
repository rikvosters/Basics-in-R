
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Fraude met kinderbijslagregeling

In Meppel is proces-verbaal opgemaakt in een merkwaardige fraude-zaak , welke misschien wel over het gehele land zal voorkomen , maar die uiterst moeilijk is te controleren. De regeling immers van de kinderbijslag voor losse arbeiders is gebaseerd op het vertrouwen , dat in de werkgevers gesteld wordt. Werkt een losse arbeider bij een werkgever , dan dient deze dagen aan te kruisen , waardoor de arbeider de kinderbijslag uitbetaald krijgt. Valt echter een losse arbeider gedurende enkele dagen in de steunregeling van sociale zaken , dan krijgt hij uitbetaling door deze instantie. Omdat het erg moeilijk is losse arbeiders te krijgen , kruisen daarom werkgevers meer dagen aan dan een arbeider gewerkt heeft om hem gunstig te stemmen.
Bovendien krijgt dan over deze dagen de losse arbeider deze tegemoetkoming ook van sociale zaken uitbetaald.
Hij krijgt dus dubbel betaald.
Wegens valsheid in geschrifte is nu door de politie van Meppel proces-verbaal opgemaakt tegen 8 werkgevers en 15 losse arbeiders



