
SOURCE :


SECTION :


LENGTH :


BYLINE :


DATELINE : 5 april 1950

BODY :


HEADLINE : De Amerikanen om de oude wereldzee IV *) . Turkije als belangrijk steunpunt. De zware militaire lasten drukken de sociale en economische ontwikkeling

( Van onze correspondent te Berlijn )

ANK ARA , Maart. -

Aan Turkije bracht ons gezelschap een bliksembezoek ; de visite duurde niet veel langer dan een etmaal. De eerste dag kwamen wij om elf uur 's ochtends aan , brachten dadelijk een bezoek aan de Turkse krijgsacademie , waar wij 's middags sportieve demonstraties kregen.
Vervolgens nog een bezoek aan de tankacademie. De volgende ochtend was er om 10 uur een militaire parade , om 12 een lunch met de opperbevelhebber ,
om half twee een demonstratie van het Turkse luchtwapen en twee uur later vertrokken wij. In de vrije uren daartussen besprekingen met de leiders van de gemeenschappelijke Amerikaanse militaire missie en vertegenwoordigers van het Europese herstelprogramma.
Turkije is een land dat in voortdurende hoge militaire paraatheid verkeert. Zijn leger is vermoedelijk op het ogenblik wel het sterkste in het westelijk georiënteerde Europa. Hoe groot de troepensterkte is behoort tot de geheimen van de Turkse generale staf. De Amerikaanse generaal McBride meende dat de stand van de mobilisatie van Turkije in verhouding overeen zou komen met een staand leger van 3 millioen man in de Verenigde Staten.
Dat is met andere woorden 2% van de totale bevolking , wat voor Turkije 400. 000 man zou betekenen. Een Turkse zegsman daarentegen betoogde dat de Turkse weermacht niet minder dan 1 millioen man sterk is.
Amerikaanse wapens HET voornaamste deel van de wapening van Turkije , bijna driekwart , is Amerikaans ; slechts de lichte wapens zijn van Turks maaksel.
Het luchtwapen is Amerikaans , evenzo de marine. De Turkse generale staf is opgebouwd naar Amerikaans voorbeeld en Amerikaanse instructeurs van de uit enige honderden leden bestaan de militaire missie hebben hun systeem aan de Turkse weermacht opgelegd en haar ingewijd in de behandeling van de moderne wapens. Tienduizenden Turkse officieren gingen in het Vaderland door een Amerikaanse school , meer dan 1000 officieren hebben in de Verenigde Staten en in de Amerikaanse zone van Duitsland opleiding genoten.
Turkije is een belangrijk Amerikaans steunpunt in het conflict met het Oosten. Het land is sedert 1940 onverpoosd onder de wapenen , eerst wegens de mogelijkheid van een Duitse aggressie , thans met het oog op het Russische gevaar en evenals in het geval Griekenland dragen de Verenigde Staten de voornaamste last ,
die voor de Turken hierdoor is ontstaan. Een blik op de kaart leert de betekenis van Turkije als basis , als groot vliegtuigmoederschip in de Middellandse Zee , gelijk een Turks vlieger generaal het uitdrukte ; een basis ,
die wegens het zeer sterk geaccidenteerde terrein voor een aanvaller niet eenvoudig te bedwingen is.
Van vliegvelden in Turkije uit kan met B-29-ers Moskou worden bestreken - de afstand tot daar is korter dan die van de eilanden in de Pacific naar Tokio en Hiroshima - en evenzeer liggen de Oeral industrie bedrijven binnen het bereik als de olievelden in Roemenië en de Kaukasus. ( De aanleg van rolbanen voor super forten behoort tot het programma van de Amerikaanse hulpverlening ) . De strategen te Washington gewagen dikwijls van het probleem van de levering « , een formulering die bet rekking heeft op het neerwerpen van atoombommen of welke soort bommen dan ook. Het is geen geheim dat bij dergelijke overwegingen de positie van Turkije een voorname rol inneemt.
De Amerikaanse missie in Turkije vertoeft er op grond van de Trumandoctrine , die van kracht werd toen de Sovjet Unie Turkije in haar aspiratie betrok en haar desiderata bekend werd en nopens bases aan de Dardanellen en de Oostturkse provincies Kars en Ardahan.
Bij het arriveren van de Amerikaanse missie ongeveer twee jaar geleden was het Turkse leven ondanks de Duitse invloed die het tot 1939 had ondergaan in ouderwetse staat , de marine had weinig betekenis en de luchtmacht ontbrak het aan vliegtuigen en geoefend personeel. Het enige waarover de Turkse soldaat was zijn enthousiasme , zijn fanatisme. De achterstand , vergeleken met de eisen die aan een modern leger moeten worden gesteld , is volgens de Amerikanen grotendeels ingehaald en het benodigde materiaal is vooral het laatste jaar in zeer bevredigende omvang door de V. S. geleverd. De primitieve communicatiemiddelen vormden een groot vraagstuk , want hiervoor werden de Turken genoopt in de gevaarlijke gebieden steeds om zo te zeggen geweer bij voet te staan. Tot het Amerikaanse program behoort de aanleg van 6000 km militaire wegen , waarvan op het ogenblik ca. 1000 km gereed zijn. De rest hoopt men binnen twee jaar te hebben gebouwd.
Te oordelen naar de troependelen , die ik aan het werk heb gezien zijn de Turken in uitstekende conditie , zowel physiek als wat het materieel betreft en de discipline moet voorbeeldig worden genoemd.
Maar ik ontveins me niet dat men ons de best geoefenden heeft getoond Turkije wordt beheerst door het militaire en door veiligheidsmaatregelen.
Dat de jarenlange vergevorderde staal van voorbereiding evenwel zijn tol heeft geëist van de economische en sociale ontwikkeling behoeft geen betoog.
De ideeën van de Ataturk over de opbouw van Turkije tot een moderne staat zijn naar de achtergrond gedrongen ; zijn sociale program rust vrijwel geheel sedert 1940.
*) III in de courant van gisteren.






