
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Te Londen besloot men tof lauwheid tegenover Mao

In verantwoordelijke kringen te Washington wordt verklaard , dat de ministers van buitenlandse zaken van de Westelijke grote drie op de jongste conferentie te Londen hebben besloten , op het ogenblik geen stappen te nemen ten gunste van de toelating van het communistische China tot de V.N.
Men verwacht , dat dit betekent , dat de Russische afgevaardigden de vergaderingen van organen der V.N. , waarin de Chinese nationalistische regering vertegenwoordigd is , zullen blijven boycotten.
Mao Tse-toeng , de Chinese communistische leider , heeft de Indiase ambassadeur te Peking gezegd , dat China geen aggressieplannen heeft tegen wie ook en zeker niet tegen India , aldus gezaghebbende berichten , die te New Delhi ontvangen zijn.
In een te San Francisco opgevangen uitzending van de Chinese communistische radio is aan Tibet « regionale autonomie » aangeboden onder voorwaarde , dat het land zich op vreedzame wijze bij het communistische regiem zal aansluiten.
Tibet heeft jaren lang nominaal onder de souvereiniteit van China gestaan , maar was , practisch gesproken , onafhankelijk. Verleden jaar Juni werd de Chinese nationalistische missie het land uitgezet.




