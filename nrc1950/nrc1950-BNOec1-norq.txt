
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : De kosten voor ontwikkeling van nieuwe vliegtuigen

In de loop van 1949 is het voor de ontwikkeling van de S13 door Fokker gevoteerde bedrag gebracht op  f 22. 266. 532.
De S13 , die zoals men weet onlangs de eerste vliegtocht maakte , is een tweemotorig lesvliegtuig voor de voortgezette opleiding. Tot de ontwikkeling ervan werd in 1946 besloten in verband met de van militaire zijde kenbaar gemaakte behoefte.
Het genoemde bedrag betreft de ontwikkelingskosten van dit vliegtuigtype tot aan de vliegproeven.
Voor het opleidingsvliegtuig met straalvoortstuwing , de S 14 , werd het gevoteerde bedrag gebracht op  f 1.343.000. Dit bedrag heeft betrekking op het grootste deel der ontwikkelingskosten van dit vliegtuigtype tot en met de bouw van het prototype.
Aan het einde van het vorige jaar waren beide bedragen door Fokker nagenoeg verwerkt.
De prototypen van beide vliegtuigen zijn en worden zoveel mogelijk gebouwd overeenkomstig de Engelse voorschriften voor militaire vliegtuigen.
De vliegproeven met het prototype van het één-motorige les-vliegtuig met neuswiel voor de eerste opleiding , de S12 ,
werden voortgezet. Het bewijs van luchtwaardigheid zal binnenkort worden verkregen.
Voor de prototypen S 13 en S 14 werd een bewijs van luchtwaardigheid aangevraagd.




