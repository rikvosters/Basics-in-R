
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Begroting onderwijs 1948

Ingediend is een ontwerp van wet tot wijziging van de begroting 1948 voor Onderwijs , Kunsten en Wetenschappen.
Aan de memorie van toelichting is het volgende ontleend : Voor het aankopen van een zeer belangrijke collectie charters uit München betreffende de rechten op het graafschap , later hertogdom Gelre , met welke aankoop bij het opstellen der begroting geen rekening kon worden gehouden , was een bedrag van  f  45. 000 gemoeid.
Medegedeeld zij nog , dat door de provincie Gelderland voor de aankoop van genoemde charters een bijdrage van  f  10. 000 is verleend , welke gelden onder de middelen zijn verantwoord.
Het is de minister mogelijk gebleken van het bedrag der voor de orkesten geraamde subsidiën een bedrag van  f  74. 825 aan te wenden ten behoeve van het orkest van de Nederlandse Opera ,
welke in financieel moeilijke omstandigheden verkeert.
Voor herstel , inrichting en aanleg van gebouwen-complexen met bijbehorende sportterreinen ten behoeve van de Centrale Opleidingsschool voor Sportleiders ,
gevestigd te Overveen , is in totaal een bedrag van  f  100. 635 benodigd geweest.
Deze voorzieningen zijn in hoofdzaak in 1948 tot uitvoering gebracht , waarmede een bedrag van  f 64. 645 gemoeid was.
Het restant ten bedrage van  f  35. 990 zal op de dienst 1949 worden aangevraagd.
Bij de samenstelling van de begroting voor 1948 is de post Rijksbeurzen voor memorie uitgetrokken , aangezien destijds niet was te voorzien welk bedrag voor renteloze voorschotten moest worden uitgetrokken. In de loop van het jaar 1948 bleek een bedrag van  f  7850 nodig te zijn.
De uitgaven met betrekking tot het zuiver wetenschappelijk onderzoek bleven beneden de raming , zodat met een rijksbijdrage ad  f  989. 800 kon worden volstaan.
In verband met de omstandigheid dat de exploitatiekosten van «Nederlands Studentensanatorium » lager waren dan aanvankelijk werd verwacht , kon met een geringer bedrag aan subsidie worden volstaan. De post wordt verminderd met  f  6000 en gebracht op  f 30. 000.




