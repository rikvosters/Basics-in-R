
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : For whom the bell tolls

( Van onze Haagse filmmedewerker. )

De verfilming van Hemmingway's For whom the bell tolls ( City en Odeon ) die al in 1943 gemaakt is , heeft er lang over gedaan om naar ons land te komen.
Vermoedelijk is de overmatige lengte , die de film niet in de korte programma's van tegenwoordig doet passen , de oorzaak.
Want al is de film geen meesterwerk geworden , zij is het zien zeker waard en voor gebrek aan belangstelling behoeft zeker niet gevreesd te worden. Integendeel , het feit dat dit verhaal in de bewerking van Dudley Nicholls , die een van Hollywoods handigste scenarioschrijvers is en in de regie van een routinier als Sam Wood zozeer het karakter van een echte «publiekfilm» gekregen heeft is juist de zwakke zijde van For whom the bell tolls. Men weet waarschijnlijk , dat de roman een episode weergeeft uit de burgeroorlog in Spanje , waarin de schrijver zelf meegestreden heeft. Men weet wellicht ook dat de liefde van de Amerikaanse hoofdpersoon voor het meisje Maria , een van de slachtoffers van de terreur der nationalisten , een belangrijk tegenmotief vormt in dit verhaal van verbitterde , bloedige strijd.
Welnu , van het door en door romantische karakter van Hemingway 's realisme in For whom the bell tolls heeft de film-industrie zich - kon het anders ?
- met graagte meester gemaakt. Het gevolg is , dat aan de liefdescènes van de Amerikaanse guerrillastrijder met een suikerzoete Ingrid Bergman veel meer plaats is ingeruimd dan met de sfeer van meedogenloze hardheid en cynische doodsverachting uit de Spaanse burgeroorlog in overeenstemming is. Het zou zo erg niet zijn , als het een of andere Wild West-film betrof , waar dit procédé van sentimentele liefdesromantiek temidden van kruitdamp het gebruikelijke is. Het is teleurstellend in verband met de ontzettingen van de strijd in Spanje , waartegen over we meer werkelijkheidszin ,
meer begrip voor het onbeschrijfelijke leed der bevolking en meer stijlgevoel hadden verwacht.
Denkt men de film los van de politieke achtergrond , dan moet worden erkend dat zij , ondanks de vertragende invloed van de liefdesgeschiedenis op de gang van het verhaal , een boeiend werk is geworden waarvan menige speelscène een voor de gemiddelde avonturenfilm ongewoon hoog peil van echtheid en gespannenheid heeft bereikt.
Vooral in de tekening van het schilderachtige groepje opstandelingen dat hier onder leiding van een gewetenloze dronkaard en zijn Kenau van een vrouw in een grot zijn bijeengebracht ( voortreffelijke rollen van Akim Tamirof en Katina Praxinou toont Sam Wood zijn bekwaamheid als speelfilmregisseur.




