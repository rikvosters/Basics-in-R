
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Gemeenteraad van Groningen

( Van onze correspondent. )

GRONINGEN , 22 Mei. -

In de hedenavond gehouden gemeenteraadsvergadering werd het lid G. Reinders ge√Ønstalleerd in de vac. Bosma , die uit de communistische partij trad. De voorzitter drukte er zijn vreugde over uit dat een groot deel van het wederopbouwplan thans is goedgekeurd ,
maar was teleurgesteld dat hierbij het gebied tussen de Oude Ebbingestraat en Kattenburg , niet is begrepen.
De bezwaren waarvan B. en W. officieel nog niet op de hoogte zijn gesteld , schijnen vermoedelijk het verkeersprobleem te raken.
Aangenomen kan worden dat het voorbehoud is gemaakt opdat de mogelijkheid open blijft de Oude Ebbingestraat met een verbrede mond op de Grote Markt te doen uitkomen.
Aanvaard werden de voorstellen om 16 wachthuisjes voor de trolley op verschillende punten van de stad te plaatsen en de Kroon te verzoeken om een grenswijziging met de gemeente Noorddijk. B. en W. zegden toe zo spoedig mogelijk met een structuurplan te zullen komen.
Na een uitgebreide discussie werd eveneens aanvaard een voorstel van B. en W.
om een commissie van onderzoek in te stellen welke de wenselijkheid zal bestuderen van de stichting van een gemeentelijk verpleeghuis met een vleugel voor de rheuma-bestrijding. Een motie Hulsman om deze commisie niet te benoemen doch het bestaande verbouwingsplan van 3 ton voor verbetering van het bestaande rheuma-instituut aan de Turfsingel uit te voeren , werd me 25-9 stemmen verworpen.
Besloten werd de tarieven van hef gemeentelijk slachthuis met 40 pct. te verhogen.




