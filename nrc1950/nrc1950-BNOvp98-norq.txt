
SOURCE :


SECTION :


LENGTH :


BYLINE :


DATELINE : 26 mei 1950

BODY :


HEADLINE : Het waren onvergetelijke dagen te Parijs

( Van onze correspondent. )

PARIJS , 26 Mei. -

Het bezoek van het Nederlandse koninklijke paar aan de schoonste stad ter wereld is ten einde. Straks zullen ongetwijfeld de officiële telegrammen van staatshoofd tot staatshoofd gewisseld worden , waarin wellicht strakke en geijkte cliché-termen voorkomen , aan het protocolaire vocabularium ontleend , in de trant van «onvergetelijke dagen» , enz.
Dit keer echter zal zulk een uitdrukking volkomen op haar plaats zijn. Het zal daar geen gemeenplaats zijn , want dit bezoek behoort in waarheid thuis en derde rubriek «onvergetelijke indrukken». Het in de letterlijke zin des woords vorstelijke onthaal , dat het Nederlandse staatshoofd en de Prins der Nederlanden ten deel is gevallen - daarover behoeft niet de minste twijfel te bestaan - zal voor de Koningin en de Prins een lange en levende herinnering blijven. Geen kosten , geen zorgen zijn gespaard en het raffinement waarmee alle uitvoerige voorbereidingen ten uitvoer zijn gebracht , verdient de hoogste lof.


Frankrijk van zijn beste zijde

Is er ook een stad , die zich beter leent tot zulk een ontvangst als deze ? « Zeker niet. Hier spreken de stenen van lang vervlogen dagen , van welvaart en voorspoed , van beschaving en van een verfijnde smaak , die verklaart , dat Parijs door de jaren heen zijn verleidelijke charme heeft bewaard en voor een schare »amoureux« , over de gehele wereld verspreid , »la Ville maitresse« blijft. Maar niet alleen de stenen spreken hier. Een voortdurende zorg voor de instandhouding van tradities en conventies voedt de bevolking op , brengt haar van kindsbeen bij , dat de spirituele en onvergankelijke waarde boven de zuiver materiële en alledaagse dingen gesteld dient te worden. Laat de vreemdeling , die het Franse volk en zijn steeds wisselende regeringen zo dikwijls onrechtvaardig beoordeelt , om niet te schrijven : veroordeelt , op grond van oppervlakkige berichtgeving , waarin sprake is van onrust en wanorde , ook eens dat andere Frankrijk in gedachten houden : het Frankrijk van de vlam , die eeuwig brandt op het graf van de onbekende soldaat , die voor het vaderland is gevallen , het Frankrijk , dat zich van zijn beste , van zijn nobelste kant getoond heeft aan onze geliefde en geëerbiedigde Koningin.
De gemeente Parijs als gastvrouw. Alles goed en wel , ik hoor het de doodnuchtere Nederlandse lezer zeggen : maar wat heeft de Koningin donderdag eigenlijk gedaan ? Geduld ,
het verhaal zal hem niet onthouden worden ; hij heeft er het volste recht op.
Bijna aan de voet van de Eiffeltoren , aan de steiger van de Pont de Iéna , hebben de Koningin en de Prins zich des ochtends ingescheept. Voor de luxe motorkruiser , genoemd naar de Engelse kroonprinses , voor de Princesse Elisabeth , die H.M.»s huis vlagen de Franse vlag voerde , stond een erewacht van mariniers met trompetters. De kajuit was kostelijk versierd met irissen , gladiolen en margrieten. De Koningin , van wie een Franse dame , die het weten kan , straks zou zeggen : «Qu'elle est gracieuse , votre Reine» , was gekleed in een turquoise japon.
Zij droeg een hoed van dezelfde

( deel mist )

Van het stadhuis bracht de Princesse Elisabeth haar gasten naar het andere eiland , naar het Hotel de Lausanne , op het Ile Saint Louis , waar de hertog en la grande Mademoiselle twee jaar gewoond hebben en waar 200 jaar later Baudelaire en Théophile Gautier in de bediendenvleugel gehuisd hebben. De gemeente Parijs , eigenaresse sinds 1928 van dit patriciërshuis , pleegt hier haar hoge gasten te ontvangen en sinds 1945 hebben er veel ministers uit verre landen gedejeuneerd.
Prinses Elizabeth was hier gast in 1948 - de Engelse prinses ging er ook per boot heen - maar vandaag ging er voor het eerst in de geschiedenis van dit huis een Koningin over de drempel.


In de Cité universitaire

Kort was de rust , die Koningin en Prins na dit déjeuner gegund werd.
De Cité Universitaire wachtte de oud alumna van de Leidse Alma Mater. In het Maison Internationale heeft Hare Majesteit de studenten uit twintig landen , die hier vertegenwoordigd zijn , toegesproken en daarna het Juliana huis met een bezoek vereerd.
Hier leidde de directeur , dr. van Wijk , de Koningin rond , vertelde haar veel over het leven van en in dit huis en stelde verscheidene bewoners aan de Koningin voor. De studerende wereld ,
voor zover in de Cité vertegenwoordigd , zal zonder twijfel aan dit bezoek een kostbare herinnering bewaren.
Uit de bijval , die op het koninklijke woord volgde , en uit de toejuichingen , die de Koningin bij aankomst en vertrek golden , bleek trouwens wel heel duidelijk , hoezeer de hoop van twintig vaderlanden dit bezoek gewaardeerd heeft.
Een groot diner op het ministerie van buitenlandse zaken aan de Quai d'Orsay en een daarop aansluitende ontvangst besloten deze laatste , wel zeer gevulde dag.
Alle begrijpelijke vermoeidheid ten spijt heeft de Koningin op haar verzoek gisteravond om kwart voor 12 nog een korte rondrit door Parijs gemaakt , die haar naam als lichtstad alle eer aandeed.
Het gerucht van deze niet in het officiële programma vermelde toer deed als een lopend vuurtje de ronde onder de honderden , die op de Quai d'Orsay minister Schumans gasten waren. Maar niet alleen deze uitverkorenen beseften wat er ging gebeuren. Ook op straat wist men , dat de Koningin en de Prins de lichtjes en de fonteinen gingen zien en tienduizenden hebben het vorstelijk paar te middernacht toegejuicht op hun rit langs de Seine , voor de Notre Dame en de Sainte Chapelle en terug op de Place de la Concorde en voor het Elysée.


( deel mist )

Dat de Franse bladen niet altijd goed ingelicht zijn , is begrijpelijk , maar minder verklaarbaar is het , dat de persafdeling van de Nederlandse ambassade het bestaan heeft een extra-nummer van de z.g. Nouvelle de Hollande , het 250ste nummer van dit wekelijkse orgaan , uit te geven , waarin op pagina 38 een foto van de Koninklijke Schouwburg in Den Haag is afgedrukt met als onderschrift :
«Le Théatre de la Princesse a la Haye» Zou het de samenstellers van dit orgaan niet bekend zijn , dat de Prinsesse-Schouwburg in de oorlogsjaren geheel is uitgebrand ? Weet u , wat alle Franse journalisten vooral is opgevallen , waarover zij niet uitgesproken en uitgeschreven raken ? Dat is de grote eenvoud van onze Koningin. Reeds op de eerste avond in het Elysée vertelde een collega van de Figaro , die door president Auriol aan H.M. was voorgesteld , dat hem die eenvoud zo getroffen had. De Koningin had enige minuten met hem gesproken ; had de kunst verstaan hem onmiddellijk op zijn gemak te stellen en had van een belangstelling en een kennis van perszaken blijk gegeven , waarvan deze collega nog altijd niet bekomen is.
Natuurlijk waren er tijdens dit bezoek zeer uitgebreide politie- en veiligheidsmaatregelen getroffen. Heel wat keren hebben «stillen» ons in de kraag gevat ( figuurlijk gesproken alleen ) , maar als men zich behoorlijk legitimeren kon , verliep alles zo soepel als men het maar wensen kon. Van een enkel incidentje waren wij toevallig zelf getuige. Bij het hek van de Trianons weigerde de politie van Versailles journalisten , fotografen en cineasten de toegang. Gelukkig kwam toen de oppermachtige Süreté tussenbeide en de zoon van de president , de heer Paul Auriol , gaf onmiddellijk order om de wachtenden toe te laten. Er was intussen flink over en weer gebekvecht maar zoals een Franse collega terecht zeide : «In dit land begint men altijd eerst met elkaar uit te bekken en dan komt de zaak tenslotte altijd in orde».
Zo is het en dat de journalisten hier te lande een zo grote mate van veiligheid genieten , vergemakkelijkt hun het werk in vele opzichten.


Koningin ontvangt landgenoten op haar ambassade

Voor haar vertrek hebben de Koningin en de Prins vanochtend in de tuin van de ambassade meer dan 200 Nederlanders ontvangen , die in Parijs werkzaam zijn. Al deze landgenoten waren naar de aard van hun werkzaamheden in groepen opgesteld. Met haar ambassadeur ging de Koningin van groep tot groep en de heer van Boetzelaer stelde iedereen aan H.M. Voor. Behalve het ambassadepersoneel waren hier o.a. de leden van de Nederlandse missie bij de organisatie voor Europese Economische Samenwerking ( O.E.E.S. ) met mr. J. Baron van Tuyll van Serooskerk en aan het hoofd : de heren J.A. vd. Heuvel. , B. Bierens de Haan en H. Nanninga.
Behorende tot het secretariaat-generaal van de O.E.E.S. : dr. Van Wijk met mevr.
Havelaar-Dutilh van het Julianahuis. Twaalf Nederlandse consuls in Frankrijk , onder wie er vier met hun dames gekomen waren en waarbij zich gevoegd hadden onze consul-generaal te Parijs , jhr. L. de Brauw , de bestuursleden van de Association France-Hollande ( de enige Fransen , die aanwezig waren ) , de besturen van Nederlandse verenigingen en organisaties hier ter stede , zoals dat van de Nederlandse Kamer van Koophandel , en veertien correspondenten van Nederlandse dagbladen , die in Parijs hun vaste standplaats hebben.
Na afloop van deze ontvangst zijn de Koningin en de Prins naar het Elysée teruggereden. Omstreeks twaalf uur zijn zij met de president en mevrouw Auriol naar het vliegveld Orly gereden langs dezelfde route , die Dinsdagmiddag bij de aankomst van het koninklijke paar is gevolgd. Met hetzelfde ceremonieel , waarmee «Koningin» Juliana en Prins Bernhard ontvangen zijn , is het Nederlandse vorstelijke paar uitgeleide gedaan.


Kader : Franse foto-journalisten zien in Prins Bernhard een der hunnen

In de vereniging van Franse foto-journalisten zijn stemmen opgegaan om Prins Bernhard het erelidmaatschap aan te bieden van deze vereniging , welke leden door de Franse autoriteiten niet beschouwd worden als protocol-minnaars van nature.
De fotograaf van het Franse blad Paris-Presse heeft namelijk kans gezien een uniek ogenblik op de plaat vast te leggen :
Prins Bernhard , die aan de slip van zijn jas wordt vastgehouden door de chef van het protocol ,  de heer Dumaine , op het ogenblik , dat hij met een camera achter zijn rug het gezelschap in Versailles ruilde vooruitsnellen om snel een paar foto's te maken voor zijn eigen familiealbum.
Schertsend zei de heer Dumaine , dat hij eigenlijk de camera in beslag moest nemen , omdat de Prins op een ogenblik , dat dit niet was toegestaan , trachtte foto's te nemen. «Een voorbeeld van een indiscrete fotograaf» , zeggen de Franse foto-journalisten , die hem daarom graag in hun vereniging zouden zien opgenomen.




