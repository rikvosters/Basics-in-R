
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : «De Werkplaats» gaat uitbreiden

( Van onze correspondent )

UTRECHT , 16 Juni.

«Zouden jullie dadelijk de koffie willen brengen , hier buiten ? » «Goed Kees.» Dit gesprek typeert de verhouding tussen de leider van de Werkplaats , ir. C.
Boeke , en zijn leerlingen. Wij zaten met een aantal collega's aan tafeltjes in de tuin van het instituut en kregen een soort openlucht college over de uitbreidingsplannen.
Maar natuurlijk ging daar aan vooraf een bespreking over «het systeem» dat geen systeem is , al moet niemand menen dat het onderwijs aan de Werkplaats niet tot in de finesses zou zijn uitgedacht , geprojecteerd op schema's en langs methodische weg wordt onderwezen. Het «hoe» blijft echter het geheim van de stichter die , met hetzelfde idealisme bezield waarmee hij 25 jaar geleden begon zijn eigen kinderen in Bilthoven les te geven , voortgaat «al improviserend» zijn instituut te besturen dat thans 300 leerlingen telt en er in September , met de nieuwe cursus en grotere ruimte , 450 zal hebben.
Aan het Oyenpad , dicht bij het Bilthovense lyceum , is een nieuw complex in aanbouw , dat straks de sluiting van enkele villa's , waar nu nog tal van kinderen zijn ondergebracht , mogelijk zal maken.
We hebben door dit nog onafgewerkte gebouw gewandeld dat met subsidie van het Rijk wordt voltooid - oorspronkelijk is het door de Duitsers gesticht , doch het werd volkomen uitgewoond en krijgt nu een nieuwe verdieping erbij - en zijn daarbij tot de overtuiging gekomen , dat deze lokalen volkomen zullen stroken met de wensen van «de directie» ,
Veel nadruk legde men op de gemeenschapsruimte , een grote zaal met een ruim toneel en een orkestbak , een balcon en verdere accommodatie , die dagelijks in gebruik zal zijn. hetzij om gezamenlijk te beginnen , hetzij om er enige dagen per week , gemeenschappelijk koffie te drinken of ter beoefening van de schone kunsten. Dan zijn er de leslokalen geprojecteerd voor wis-, natuur- en scheikunde , administratie ruimten , boetseer-, boekdruk- en -binderijwerk en nog zoveel andere mogelijkheden. Ook de meisjes die zich in huishoudelijke zaken willen bekwamen , tot zelfs de behandeling van de baby , kunnen in dit gebouw hun opleiding krijgen. Tot dusver ging men niet verder dan de vierde klas van de H.B.S. , maar nu zijn er voorbereidingen getroffen om tot een school-eindexamen te komen , dat , naar men hoopt , zal worden erkend , waardoor het mogelijk zal zijn in de toekomst van de Werkplaats uit. de universiteit te bezoeken. Tevens overweegt men een gymnasiale opleiding te verkrijgen. Voor de h.b.s wordt op zes jaar gerekend. Het schoolgeld wordt progessief geheven zonder een bepaald minimum , maar kinderen buiten de gemeente kunnen niet terecht omdat er geer internaat aan de inrichting is verbonden Men heeft nog andere voornemens in Bilthoven. Mevrouw Lambert maakte kortgeleden een studiereis naar Amerika , waar ook ir. Boekei vaak is geweest , en kwam daar tot de ontdekking dat zwakziende kinderen op gewone scholen worden geplaatst. Bij ons zijn deze kinderen doorgaans aangewezen op een blindeninstituut of anders op de lagere school. Maar de laatste biedt weinig gelegenheid tot individuele ontplooiing en toch is het zo goed , aldus mevrouw Lambert , dat juist kinderen die slecht zien , met aparte zorg worden omringd , d.w.z. ongemerkt natuurlijk , opdat eventuele moeilijkheden in hun karakter kunnen worden geneutraliseerd.
Zo zullen voortaan speciale regelingen worden getroffen om ook deze kinderen op te nemen , terwijl men dan verder streeft naar een school-eindexamen h.b.s A en B. Bovendien zijn er vergevorderde plannen voor de vorming van een opleidingsinstituut voor het progressieve onderwijs , waarin de verschillende richtingen van dit onderwijs samenwerken.
Toen het vrije kwartier was aangebroken viel het de aanwezigen op , dat alle kinderen rustig en ongedwongen , zonder lawaai , zich enkele ogenblikken in de prachtige natuur terugtrokken. Dat vindt zijn oorzaak niet in de omstandigheden dat ze onder dwang staan , aldus de leider van de Werkplaats , maar juist omdat in hun leertijd alle spanning wordt vermeden.
Om dit te bereiken wordt ook geen straf opgelegd.






