
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Van Zeeland is het overleg begonnen

( Van onze correspondent. )

BRUSSEL. 6 April.


Van Zeeland is gistermiddag zijn taak een regering te vormen begonnen met de gebruikelijke contacten , welke aan zijn eigenlijke plannen voorafgaan. Na zijn gesprek met Motz , de voorzitter van de liberale partij , werd bekend , dat de algemene raad dezer partij Vrijdag bijeenkomt.
Men mag dus aannemen , dat Van Zeeland morgen zal weten , of het zin heeft nog te pogen liberalen , die hun partij vertegenwoordigen of althans een deel daarvan , in zijn regering op te nemen.
Opgemerkt dient te worden , dat de persoon van de formateur toenadering van liberale kant niet vergemakkelijkt. Het bestuur van de socialistische partij heeft gisteren meteen uitgesproken , dat de aanwijzing van Van Zeeland tot formateur «een onweerlegbaar succes betekent van het reactionnair clericalisme en een groot gevaar voor de stabiliteit van de munt»
Dat is een uitspraak , welke allereerst bestemd is voor eisen gebruik in de gelederen van de socialistische partij en vakbeweging.
Van Zeeland roept om zijn vooroorlogs verleden en om zijn nauwe relaties met de financiële wereld , verzet wakker bij de arbeiders ( de socialistische kiezersmassa ) en de «kleine luiden» ( de liberale kiezers massa ) , die hem nog steeds de verantwoordelijkheid aanrekenen voor een devaluatie , hoe weinig billijk dit bij objectieve beschouwing ook moge zijn.
Wanneer de terugkeer des konings bewerkt wordt door een regering onder leiding van Van Zeeland , zal een stakingsactie van de linkse vakbeweging stellig een grotere omvang nemen dan wanneer de regering onder leiding staat van een politicus , die bij de linkse arbeidersmassa geen klasse tegenstelling oproept.
Van Zeeland zelf heeft gisteravond verklaard , dat hij hoopt snel te kunnen slagen in de vorming van een regering , welke het vertrouwen van de Kamers afzonderlijk vraagt om daarna over te gaan tot opheffing van het regentschap door de verenigde vergadering van Kamer en Senaat.






