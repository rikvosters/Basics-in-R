
SOURCE :


SECTION :


LENGTH :


BYLINE :


DATELINE : 4 april 1950

BODY :


HEADLINE : Communistenjacht in de Ver. Staten. Een onberaden aanval op alles en iedereen van McCarthy

( Van onze correspondent )

NEW YORK , Maart. -

In een van de commissie zalen van de senaat heeft zich de laatste weken weer eens de tragi-comedie afgespeeld van een congressioneel onderzoek naar de loyaliteit van Amerikaanse staatsburgers en in het bijzonder van de ambtenaren van het departemen-t van staat. Het onderzoek speelt zich af voor een sub-commissie , die de senaatscommissie voor buitenlandse zaken heeft ingesteld ten einde de klachten te onderzoeken van de republikeinse senator Joseph R. McCarthy. Deze heeft beweerd dat er onder de staf van het departement van buitenlandse zaken nog steeds communisten schuilen , ondanks het feit , dat de antecedenten van het regerings-personeel , met het oog op het handhaven van de veiligheid van de staat ,
voortdurend scherp worden afgewogen.


Gebrek aan bewijs

AANVANKELIJK hebben McCarthy's « onthullingen » veel opschudding verwekt. Hij had immers verklaard de bewijzen in handen te hebben , dat 57 ambtenaren hetzij lid zouden zijn van de communistische partij of hare beginselen onderschrijven. Omtrent het totaal scheen hij zelf niet zo zeker te zijn ; eerst had hij het over 205 riskante gevallen , lat er maakte hij er weer 81 van. Maar het feit , dat communisten , of zij die met het communisme sympathiseren , een rol blijven spelen bij het vormen van Amerika 's buitenlandse politiek , is bij hem aan geen twijfel onderhevig. Toen het er evenwel op aankwam om zijn beweringen te staven , bleek McCarthy tot dusver niet zo vast in zijn schoen en te staan. Hij poogde o. a. de advokate Dorothy Kenyon te incrimineren , doch deze vrouwelijke rechtsgeleerde , die de Ver. Staten heeft vertegenwoordigd in de commissie van de Ver. Naties nopens de status der vrouwen ,
beet fel van zich af. Zij noemde McCarthy« een ondubbelzinnige leugenaar » en zelfs McCarthy's republikeinse collega in de sub-commissie , senator Hickenlooper , moest erkennen dat « niet het minste bewijs » is geleverd , dat Mej. Kenyon deloyaal zou zijn geweest.


Het is weer het oude systeem van roekeloze en onverantwoordelijke besmeuring van reputaties , waartegenover de getroffenen vrijwel machteloos staan omdat de beschuldiger door diens immuniteit als congreslid wordt beschermd Voor zulk een congrescommissie gelden namelijk niet de gewone normen van een gerechtelijk onderzoek. De aantijger kan op grond van onbewezen geruchten de meest ernstige verdachtmakingen aan het adres van bepaalde personen uiten ,
zonder dat hij gehouden is hiervoor het bewijs te leveren of de beschuldigde zich op het recht van verweer kan beroepen.
Het staat de commissie vrij de gelegenheid daartoe te bieden en de voorzitter van de sub-commissie , senator Tydings ,
heeft deze gelegenheid ruimschoots opengesteld.
Dit is echter niet noodzakelijk.
Een bekend geval is dat van de geleerde , dr. Edward U. Condon , wie destijds een der leden van de commissie voor on-Amerikaanse activiteiten «de zwakste schakel » in de keten van veiligheid nopens kwesties van kernenergie heeft genoemd.
Ondanks zijne vertogen , is dr Condon nimmer gehoord ; hij heeft zich van deze smaad nooit kunnen schoonwassen. En ook als weerlegging plaats vindt , blijft er toch vaak iets van die verdachtmakingen hangen.
Tot dusver is McCarthy - die in zijn verdenkingen zelfs. Mevr. Acheson , de echtgenote van de minister van buitenlandse zaken , en de reizende ambassadeur Philip C. Jessup , als zijnde niet vrij van communistische sympathieën , heeft betrokken - er niet in geslaagd om zijn beschuldigingen in een enkel concreet geval te staven. Wel is het departement van buitenlandse zaken in een enigszins lastig parket geraakt ten aanzien van een diplomatiek ambtenaar , John Steward Service , die blijkbaar naar een post in India is uitgezonden , voordat het routineonderzoek in zijn geval geheel was afgesloten Hij is nu teruggeroepen en zal voor de departementale loyaliteitsraad en de commissie van onderzoek verschijnen.
ONDANKS HET FEIT , dat van McCarthy's sensationele aantijgingen niet veel is overgebleven , spreekt het vanzelf dat , indien hij maar in één geval gelijk zou krijgen , de regering hierdoor in een uiterst moeilijke positie zou worden geplaatst.
Dat is ongetwijfeld het doel van de onderhavige campagne , die in dit verkiezingsjaar sterk politiek is gekleurd.
De fractiegenoten van de senator houden zich voorlopig afzijdig. Zij begrijpen zeer goed , dat indien zijn aanval op niets uitloopt , het de republikeinse partij geen goed zal doen wanneer zij zich intussen hiermede te veel heeft vereenzelvigd. Daarentegen hebben de democraten ingezien , dat zij tegen deze poging om de regering in discrediet te brengen , gezamenlijk front moeten maken. Het beleid van minister Acheson heeft niet altijd de onverdeelde instemming van alle leden van de regeringspartij gevonden.
Een mislukking van de campagne van McCarthy zal echter stellig de populaire sympathie voor Acheson versterken. Want men is , zoals uit reacties in alle streken van het land blijkt , beu van het misselijk gedoe om politieke munt te slaan uit het communistisch schrikbeeld alsof slechts de rechtse oppositie het monopolie heeft van vaderlandsliefde en waakzaamheid tegen verraad.






