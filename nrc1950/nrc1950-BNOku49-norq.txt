
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Jonge dichters dragen voor

Donderdagavond hebben in de serie lezingen «Ontmoetingen met auteurs » , welke door de boekhandel Voorhoeve &amp ; Dietrich te dezer stede gehouden worden , een vijftal jonge dichters onder het motto «Jonge dichters stellen zich voor » uit hun werk voorgelezen. Het waren Mies Bouhuys , Hella Haasse , Ad den Besten , L. J. Pieters en W. van der Molen.
Guillaume van der Graft die oorspronkelijk ook zou komen , was op het laatste ogenblik verhinderd ; Ad den Besten heeft in zijn plaats enkele gedichten van hem voorgelezen.
In een inleiding tot het werk van het zestal zeide de heer den Besten , dat er eigenlijk op het ogenblik geen sprake is van jonge dichters. Schuld daaraan zijn de economische omstandigheden , die de uitgevers nopen naar winstgevender objecten uit te zien dan dichtbundels van debutanten en de groeiende vervlakking bij de lezers. Onlangs is er echter een middel gevonden het werk der jongeren toch te publiceren en wel in de reeks «De windroos » onder redactie van spreker. Uitgever is de heer J. B. van Ulzen ( directeur van de Uitgeversmij.
Holland te Amsterdam ) . In 1950 zullen dichtbundels van W. J. van der Molen , G. van der Graft , Nico Verhoeven en J.
Meulenbelt het licht zien. Spreker hoopte , dat hierdoor de poëzie van onze jonge letterkundigen de klankbodem zal vinden , die zij verdient en nodig heeft.
Voor een zeer talrijk publiek lazen vervolgens Ludo Pieters , Mies Bouhuys en Ad den Besten ( voor G. van der Graft ) gedichten uit hun oeuvre voor.
Na de pauze kwamen W. J. van der Molen , Hella Haase en Ad den Besten zelf aan het woord. Vooral de bezielde voordracht van mevr. Haasse trok de aandacht , ze kreeg zelfs een «open doekje ».
Zoals de heer Ouboter het in zijn dankwoord uitdrukte : de poëzie is in Rotterdam niet verdrongen !




