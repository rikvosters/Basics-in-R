
SOURCE :


SECTION :


LENGTH :


BYLINE :


DATELINE : 15 juni 1950

BODY :


HEADLINE : Vragen van de heer Van de Wetering

Het lid van de Tweede Kamer de heer Van de Wetering ( c.h. ) heeft aan de minister-president de volgende vragen gesteld :
1.	Heeft de minister-president kennis genomen van de mededelingen van de woordvoerder van het ministerie van defensie van de V.S.I. , majoor Harjono ,
dat ondanks de ontkennende mededeling van de minister voor Uniezaken en overzeese rijksdelen in de vergadering van de Tweede Kamer op 26 Mei jl. er wel degelijk sprake is van een economische blokkade tegen Ambon ?
2.	Heeft de minister-president uit die verklaring van bedoelde woordvoerder vernomen , dat de voedselvoorraden op Ambon aanzienlijk zijn afgenomen , zodat gehoopt wordt , dat door deze onmenselijke methode het Ambonese volk gedwongen zal worden zich over te geven met al de vreselijke gevolgen van dien ?
3.	Is de minister-president bereid stappen bij de regering van Indonesië te doen opdat aan deze wrede methode tegen een om zijn zelfbeschikkingsrecht strijdend volk een einde komt ?
4.	Is de minister-president bereid om , indien onverhoopt dit beroep op de Uniepartner zonder resultaat zou , olijven , een beroep te doen op intermédiair hetzij van het Uniehof dan wel van de Verenigde Naties ? Hetzelfde Kamerlid stelde aan de minister van uniezaken en overzeese Rijksdelen de volgende vraag : Is de minister bereid om de in de Garantiewet bedoelde afvloeiingscommissies op zeer korte termijn in te stellen , gezien de noodtoestand der Nederlandse ambtenaren in Indonesië , die door onveiligheid en rechteloosheid onhoudbaar is geworden , terwijl de positie van vele ambtenaren leidt tot verpauperisering ?




