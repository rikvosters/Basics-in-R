
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Het congres van de A.N.V.V.. Meer toeristen , doch een streven naar grotere zuinigheid

Hoewel de globale cijfers over het bezoek van buitenlandse toeristen aan ons land nog niet beschikbaar zijn , is er alle reden om aan te nemen , dat er in 1949 meer vreemdelingen gekomen zijn dan in het jaar tevoren. Zo hebben naar uit een mededeling van het Amerikaanse ministerie van handel blijkt , de Amerikaanse reizigers 6 millioen dollars in ons land uitgegeven , tegen 4 millioen in 1948. Ook het binnenlandse toeristenverkeer is van grotere omvang geweest. Wat dat betreft is het verleden jaar merkbaar geworden , dat het publiek minder geld kan besteden voor zijn vacantiegenoegens. Een verschijnsel overigens , dat niet op zichzelf staat. Want ook bij de buitenlander is het streven waar te nemen om minder weelderig en dus goedkoper te reizen.


Modernisering van hotels

Deze opmerkingen vielen te lezen in het jaarverslag , dat op de derde congresdag van de ANVV in de algemene vergadering uit uitgebracht. Dit verslag maakt voorts melding van de gunstige invloed , die de steun volgens het plan-Marshall op het toerisme hier te lande heeft. De hoop wordt uitgesproken ,
dat de middelen gevonden zullen worden om , in het belang vooral van het internationnale toeristenverkeer , tot modernisering of vervanging van verouderde hotelgebouwen over te gaan.
Met erkentelijkheid wordt in het verslag gewag gemaakt van de financiële steun , die de vereniging geniet van overheid en particulieren. Niettemin zouden haar inkomsten groter moeten zijn om tot een volledige ontplooiing van krachten te geraken. De vermindering van de beperkingen , van regeringswege aan het toeristenverkeer naar het buitenland opgelegd ,
wordt met voldoening begroet.
Te betreuren valt echter , dat de kosten van verblijfs- en transitvisa voor ons land , aangevraagd door personen van bepaalde nationaliteiten , aanzienlijk moest worden verhoogd.
Zoals in de aanhef reeds gezegd , viel er verleden jaar een flinke toeneming van het aantal buitenlandse gasten te constateren. Een voorzichtige schatting stelt hun aantal op 315.000 ; de daaruit voortvloeiende inkomsten mogen volgens de Nederlandse Bank op f 35 millioen worden getaxeerd. Het binnenlandse vacantietoerisme omvatte , alweer naar schatting , een millioen personen. Opgemerkt wordt , dat het gebrek aan ontspanningsmogelijkheden voor buitenlandse bezoekers in de avonduren nog altijd een grote moeilijkheid blijft bij de propaganda-voering voor ons land.
De exploitatierekening wijst uit , dat de vereniging verleden jaar gewerkt heeft met een nadelig saldo van f 41.487.
De vergadering , die gehouden werd in de Theeschenkerij van Diergaarde Blij-Dorp te Rotterdam , stond onder voorzitterschap van de heer L. N. Deckers. Deze wees er in zijn openingsrede op , dat er thans door vreemdelingen meer geld in ons land wordt gebracht , dan de Nederlanders in het buitenland verteren. Vroeger was dat precies omgekeerd. Hij prees verder de goede samenwerking tussen de ANW en de 616 plaatselijke en regionale verenigingen voor vreemdelingenverkeer.
Om een beeld te geven van het werk , dat de ANW heeft verricht , vertelde hij , dat er 881.000 stuks propaganda-materiaal zijn rondgestuurd.
Naar aanleiding van het jaarlijkse verslag werden van uit de vergadering enkele opmerkingen gemaakt. Zo was de heer Woltjer , van de Provinciale VVV Zuid-Holland , van oordeel , dat de propaganda zich niet te eenzijdig op Amerika mag richten. Grote aandacht dient ook geschonken te worden aan de omliggende landen , met name Engeland en België.
Daar is te meer reden voor , omdat het bezoek van Belgen aan onze hotels en pensions teruglopende is. Volgens de voorzitter is dit betreurenswaardige verschijnsel het gevolg van het feit , dat onze regering geen of onvoldoende deviezen beschikbaar wil stellen voor toerisme naar België. In dit land heerst daarover in brede kring ontstemming.
Uit de rondvraag stippen wij aan , dat mr. D. Breebaart , van de Provinciale VW Noord-Holland , zich beklaagde over een brief van de fiscale opsporingsdienst ,
waarin opgave verlangd werd van de prijzen en wat dies meer zij van pensions en kamerverhuurbedrijven. De spreker achtte dit een immorele poging van de belastingdienst om de beschikking over bepaalde gegevens te krijgen. De voorzitter deed de toezegging , dat het bestuur zich ten spoedigste met deze kwestie zal bezig houden. Voorts liet de heer W. Mannes een lithanie horen over de verpopularisering van Scheveningen. Mr.
A. Adama Zijlstra , gedelegeerd lid van de raad van beheer der Exploitatie Maatschappij Scheveningen , zei een open oog te hebben voor het verschijnsel als zodanig.
Er valt echter weinig tegen te doen , aangezien het ligt in de lijn der maatschappelijke ontwikkeling.
In de namiddag zijn de deelnemers aan het congres door het gemeentebestuur op het stadhuis ontvangen.
De deelnemers aan het congres van de Alg. Nederl. Vereniging van vreemdelingenverkeer , dat gistermiddag in Blij-Dorp is gehouden , zijn 's avonds in Oud-Rotterdam geweest Bij een ontvangst in het Hof van Weena zijn hartelijke woorden gewisseld tussen de voorzitter van de commissie Oud-Rotterdam , de heer J Bokhoven , en oud-minister Deckers die zich bijzonder waarderend uitliet over het centrum van vermaak , dat het Rotterdamse Park is geworden.







