
SOURCE :


SECTION :


LENGTH :


BYLINE :


DATELINE : 6 april 1950

BODY :


HEADLINE : Mr. Stikker zou portefeuille van buit. zaken neerleggen

( Van onze correspondent ) .


DEN HAAG , 6 April. -

Ongeveer tegelijk met het nieuws van het aanstaande aftreden van minister Wijers , kan men in politieke kringen de stellige verwachting horen uitspreken , dat minister Stikker binnenkort de portefeuille van buitenlandse zaken zal neerleggen. Het voorzitterschap van de O.E.E.S. zal het grootste gedeelte van zijn werkzaamheden naar Parijs verleggen , zodat een vervulling van zijn taak als minister van buitenlandse zaken practisch onmogelijk zal worden.
Men verwacht evenwel , dat mr. Stikker niet zal aftreden , doch als minister zonder portefeuille van het kabinet deel zal blijven uitmaken.
Indien deze verwachting juist is ( hetgeen op goede gronden mag worden aangenomen ) , zal men voor het moeilijke probleem staan een opvolger voor mr. Stikker aan het ministerie van buitenlandse zaken te vinden.






