
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Maart bracht een daling in de werkloosheid

In verband met het seizoen daalde gedurende de maand Maart het aantal bij de Gewestelijke Arbeidsbureau's als werkloos ingeschreven mannen van 101.767 tot 86.982.
In de landbouw en de veenderijen was de daling geringer dan in het overeenkomstige seizoen van het vorige jaar.
In de voedings- en genotmiddelenindustrie nam het aantal werklozen toe ter gevolge vanaf zetmoeilijkheden in de sigarenindustrie.
Het aantal als werkloos geregistreerd gedemobiliseerde militairen bedroeg eind Maart 2802 tegen 3279 per eind Februari De vraag naar mannelijk personeel nam toe van 17.283 tot 18.522.
Regionaal gezien blijkt de werkloosheid het grootst in Drenthe met 49 werklozen per 1000 mannelijke inwoners , daarop volgen de provincies Groningen , Friesland en Noord-Brabant. Het laagste cijfer vertoont de provincie Overijssel nl. 9. Gemiddeld zijn er in Nederland 18 werklozen per 1000 mannelijke inwoners.
Het aantal geheel werkloze vrouwen daalde van 4941 tot 4602. De vraag naar vrouwelijk personeel steeg van 17.518 tot 18.176.







