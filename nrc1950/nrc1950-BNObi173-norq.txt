
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Nieuwe regelen omtrent de Kamers van Koophandel

De M.v.A. op het voorlopige verslag der Tweede Kamer over het ontwerp van wet nieuwe regelen omtrent de Kamers van Koophandel en Fabrieken , deelt de regering mede hoge prijs te stellen op kamers met een grote mate van zelfstandigheid.
Opgemerkt werd reeds , dat de kamers geen verlengstukken van de sociaal-economische raad dienen te zijn , doch evenmin moeten zij zijn verlengstukken van de centrale overheid. Een zekere mate van toezicht , met name op het financiële beleid , en een zekere mogelijkheid van ingrijpen zijn nodig. Op welke wijze de financiële controle wordt geregeld , is voor hen geen vraag van essentiële aard , zij hebben zich bij de door hen gekozen oplossing geheel door doelmatigheidsoverwegingen laten leiden.
De minister van landbouw enz. en de staatssecretaris van economische zaken zijn gaarne bereid de redactie van art. 2 van het ontwerp iets anders te doen luiden , waardoor de schijn vermeden wordt , dat de Kamers van Koophandel op één lijn zouden staan met de lichamen van de wet op de bedrijfsorganisatie.
Zij kunnen zich moeilijk voorstellen , dat de bedrijf- en productschappen de Kamers van Koophandel overbodig zullen maken. Nog afgezien van de functies , die zich niet lenen voor overneming door bedrijf- en productschappen , zal steeds een territoriaal ingesteld lichaam als de Kameer van Koophandel van betekenis bedrijven.
Zij zien voorts de thans voorgestelde wettelijke regeling niet als een eindphase in de ontwikkeling. Het gaat er thans voornamelijk om , de kamers in haar wettelijke positie van voor de oorlog te herstellen , waarbij tevens gepoogd wordt enkele in de vroegere regeling gebleken tekortkomingen te herstellen.




