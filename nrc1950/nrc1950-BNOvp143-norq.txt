
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Rede van Dean Acheson : Toegeeflijkheid tegenover Rusland lokt aggressie uit. Beleid moet realistisch blijven

Dean Acheson , de Amerikaanse minister van buitenlandse zaken , heeft gisteravond te Dallas , In Texas , verklaard , dat de Sowjetunie gebruik maakt van haar gewapende macht en haar vijfde colonne in andere landen «om de zwakken te intimideren ».
Er bestonden middelen voor de Ver. Staten om deze Russische druk tegen te gaan , zo zeide hij. « Hiertoe behoren echter niet isolationisme , toegeeflijkheid of plannen voor een preventieve oorlog met atoombommen ».
De Ver. Staten zullen voortgaan met hun realistisch beleid van vreedzame onderhandelingen en versterking van de vrije wereld in de hoop , dat Rusland eens hun goede nabuur zal worden.
Acheson , die een overzicht gaf van de indrukken , die hij bij zijn besprekingen te Londen en Parijs heeft opgedaan ,
verklaarde , dat de niet-communistische wereld op twee manieren door het Russische imperialisme wordt bedreigd : Ten eerste door de reusachtige strijdkrachten , ver boven de behoeften voor eigen verdediging ; ten tweede door de internationale communistische beweging. die tracht het vermogen en de wil van de niet-communistische landen om de Russische ambities te weerstaan , te vernietigen.
De Amerikaanse minister zeide niet te willen geloven , dat hierdoor onmiddellijk de mogelijkheid van oorlog wordt geschapen , doch wel achtte hij deze tactiek gelijk aan «een geheven knoet om de zwakken te intimideren ».
«Zij stelt de wereld de mogelijkheid voor ogen , dat de Russische leiders , als zij zich sterk genoeg voelen , de verleiding niet zullen kunnen weerstaan om hun gewapende macht te gebruiken als een instrument van hun politiek ».
Acheson was van mening , dat het plan-Schuman en de Europese betalingsunie , indien zij langs constructieve banen worden verwezenlijkt , de belofte inhouden van een groot nieuw tijdperk in Europa.










