
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De toekomst der Ned. Herv. Kerk

Dr. G.P. Cannegieter , een Ned. Herv.
predikant , vraagt om plaats voor het volgende : De N.R.C van 6 dezer behelst een artikel « van Ned. Hervormde zijde » over , . De toekomst der Ned. Herv. Kerk « , met als opschrift : . . De nieuwe Kerkorde laat haar ruimte ». In dat artikel worden enige beweringen geponeerd , welke , hoewel in Kerkelijke bladen reeds weersproken , ook in een blad als de N.R.C m.i. niet zomaar gepasseerd mogen blijven.
Daar is allereerst alweer de bewering , dat de Ned. Herv. Kerk ruim 130 jaar lang over haar eigenlijke geestelijke status weinig of niets kon zeggen «. Maar in de Ned. Herv. Kerk heerste toch het algemene kiesrecht ; de lidmaten kozen zelf hun Kerkeraden en deze - zij het trapsgewijze - de hogere Kerkelijke instanties.
Ook de »eigenlijke geestelijke status « der Kerk kwam daarbij telkens aan de orde. Meer nog : de vraag welke ( en hoedanig ) die geestelijke status zou zijn ( of blijven ) vormde doorgaans de achtergrond - en dus feitelijk het onderwerp - van eigenlijk alle discussies. Juist daarom ging het bij alle ( zoals de schrijver het noemt ) »onheilzame « richtingsstrijd.
Ook zelfs de kleinste wijziging of handhaving van het onbelangrijkst-schijnende reglementsartikeltje vond dé ar in doorgaans haar grond. Het was met name de jarenlange voorzitter der Synode , dr.
G. J. Weijland , die dat telkens en telkens weer betoogde en daarmee het z.g. »monnikenwerk« der Synode steeds zo warm verdedigde , en prof. Roessingh wees er zo gaarne op dat organisatie »eeuwigheidswaarde « heeft. Bovendien is ook langs géén andere dan déze weg de »werkorde « tot stand gekomen , welke bij het ontwerpen ener nieuwe Kerkorde zou moeten worden in acht genomen. Ook over haar »eigenlijke geestelijke status« had de Kerk dus niet alleen »weinig of niet « , maar trapsgewijze zelfs alles te zeggen.
De kerk was volstrekt géén »organisme , dat niet veel meer deed dan administratief de zaak draaiende te houden« , gelijk de schrijver beweert.
Waar was de , in het bewuste artikel vervolgens geponeerde , »onvrijheid om zich zelf als belijden de Kerk te hernieuwen« ?
Die onvrijheid bestond niet. Anders zou de hier voren reeds genoemde »werkorde« nooit tot stand hebben kunnen komen.
Ten derde werkte volgens het artikel die beweerde onvrijheid tegelijkertijd de vrijheid in de hand , dat »alle wind van leer « in het midden der Kerk evenveel of even weinig gezag had ». Ook die bewering moet echter onjuist worden geacht.
Ten eerste omdat , gelijk gezegd , die onvrijheid niet bestond : ten tweede omdat er van « alle wind van leer » geen sprake was , of kon zijn ; want alle te verkondigen « leer » ( tussen aanhalingstekens , daar de bestaande «geestelijke status » der Kerk als volgens het algemeen Reglement te handhaven leer juist géén «leer » als zodanig inhield , blijkens de verdere organieke Reglementen ) was uitdrukkelijk gebonden aan «het Evangelie van Jezus Christus » , slechts nader omschreven door de woorden «overeenkomstig de beginselen en het karakter ( let wel : niet de »leer « ) van de Hervormde Kerk hier te lande » , gelijk het werd uitgedrukt in de door de toekomstige predikanten te onderschrijven Proponentsformule ; en tenslotte omdat de kwestie van het «gezag »
hebben in werkelijkheid afhing van de houding der diverse verantwoordelijke instanties , die de onverdraagzame verwaarlozing of opzettelijke negatie van de geestelijke status der Kerk maar lieten gaan of zelfs wel begunstigden. Met de een of andere «onvrijheid » der Kerk had dat niets uit te staan ! Men zondigde tegen de op het samenwonen van verschillende richtingen opzettelijk berustende geestelijke status der Kerk dat het een lieve ,
afschuwelijke lust was ! En eindelijk komt dan de schrijver op de « ruimte » , welke de nieuwe Kerkorde aan de Ned. Herv. Kerk zou laten. Even merkwaardig is echte rook ten dezen zijn motivering. De ruimte «waarin deze Kerkorde de Hervormde Kerk zet » , zo zegt hij , bestaat hierin «dat de vraag omtrent de »richtingen « niet alleen niet op de oude wijze kan worden gesteld , maar dat zij bovenop en een geheel ander accennt heeft gekregen ».
Immers wordt «aan niemand iets ter tekening voorgelegd ».
Maar aan de toekomstige predikanten toch wèl n.l. dat zij beloven moeten «om het Evangelie van Jezus Christus te verkondigen en daarbij te blijven in de weg van het belijden der Kerk » ( d.w.z. naar het dogmatische art. X der Kerkorde ) . En aan de toekomstige lidmaten zullen ook alweer , met uitdrukkelijke weglating der verruimende clausule «in geest en hoofdzaak » ,
een bepaalde «leer » bevattende vragen worden gesteld. Dat vergeet de schrijver maar eventjes. Hij legt er alléén de nadruk op , dat in het «opzicht » de tucht «niet vooraan » staat , maar «de visitatie , d.w.z. het broederlijk gesprek » , de ( leer- ) tucht is slechts «ultima ratio » en is in justitiële zin bovendien voor 10 jaar uitgesteld. En dat noemt hij dan met verheuging : «vrijheid-in-gebondenheid » ,
ja «een gebondenheid naar eigen keuze ».
De nieuwe Kerkorde betekent volgens hem dan niet zomaar een reorganisatie , want «een reorganisatie als deze is veelmeer geworden één van de zijden van de reformatie der Kerk , die eigenlijk is bedoeld ».
Juist ! Dat is bedoeld : «reformatie » der Kerk. Reformatie vart haar 130 jarenlang door haar zelf in alle vrijheid bepaalde «geestelijke status ». Die «geestelijke » status zal nu een dogmatische worden. Geen vriendelijke ( hoewel martelende ) « visitatie » zal aan dat toekomstige karakter der Ned. Herv. Kerk in wezen iets kunnen veranderen , evenmin als dat in dit verband principieel ontoelaatbaar uitstel En ook zal de vertaling van «dogmatisch» in «belijdend »
hieraan niets kunnen verhelpen.
Een wonderlijke «ruimte zal dàt voor een »Volks«-kerk worden !




