
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : De schadeloosstelling aan de Tweede Kamerleden

Zoals men weet is een wetsontwerp ingediend om de schadeloosstelling aan leden der Tweede Kamer te verhogen van  f  6000 tot  f  7200 per jaar en bovendien voor die leden , wier woonplaats is gelegen buiten twee kringen , berekend van Den Haag uit verder te verhogen met  f  600 resp.  f 1200 per jaar.
In het voorlopig verslag van de Tweede Kamer hebben vele leden verklaard , dat de tegenwoordige schadeloosstelling onvoldoende is. Zij wijzen er op , dat deze schadeloosstelling geen netto-salaris is.
maar dat daarna belangrijke bedragen aan onkosten moeten worden betaald , die noodzakelijk zijn voor een goede uitoefening van de functie. Niet ten onrechte is wel eens opgemerkt , dat wat overblijft voor sommige leden nog niet gelijk is aan het loon van een geschoolde arbeider. Vele leden achten een vergoeding voor administratieve hulp niet anders mogelijk dan langs de weg van verhoging der schadeloosstelling.
Sommige andere leden hebben bezwaar tegen de verhoging , zoals zij ook bezwaar hebben gehad tegen de verhoging tot  f  6000 volgens de wet van 1 Aug. 1947. Het werk en de positie der politici winnen naar hun oordeel juist aan morele kracht tengevolge van het feit , dat zij slechts een zeer matige vergoeding ontvangen. Het brengen van een zekere differentiatie in de hoogte der schadeloosstelling vond bij zeer vele leden instemming , ook bij hen , die bezwaar hebben tegen een algemene verhoging.




