
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Om een goede woningvoorziening

( eerste deel mist )

HET DENKBEELD om voor ieder nieuw te stichten gebouw de levensduur te beperken tot b.v. 75 of 100 jaar is door de Commissie niet overgenomen. Wel stelt zij voor , dat voor een wijk , waarvan te verwachten is , dat het merendeel der aanwezige woningen na een zeker aantal jaren onbewoonbaar zal zijn , een bestemmingsplan wordt vastgesteld ,
dat dan met betrekking tot alle gebouwen , die niet in dat plan passen , de levensduur wordt vastgesteld , waarbij gelet wordt op de toestand van ieder gebouw afzonderlijk. Wanneer nu het tijdstip van sanering is aangebroken , kunnen de panden , waarvan de levensduur verstreken is , zonder hoge kosten onteigend worden , omdat zij geen gebruikswaarde meer bezitten. Deze regeling , die met behoorlijke waarborgen voor de belanghebbenden is omringd , achten wij in beginsel niet onjuist. Zij kan er in belangrijke mate toe bijdragen om de exploitatie van oude huizen op een gezondere basis te plaatsen en met name een regelmatige afschrijving van oud bezit te bevorderen. Het bezwaar is ook hier weer , dat over een regeling , die door de belangen van het wonen wordt ingegeven , bij gemeentelijk bestemmingsplan en dus in de zuiver ruimtekundige sfeer moet worden beslist.
IN een volgende paragraaf streeft de Commissie naar een betere aansluiting van de bouw van woningen aan de behoefte , hetgeen men in een vroegere periode noemde ordening van de woningproductie. Hier betreden wij een gevaarlijk terrein. De Commissie stelt zich voor , dat om de één , twee of drie jaar aan de Staten-Generaal een rijkswoningbouwprogramma zal worden overgelegd , dat een beredeneerd overzicht geeft van aard en omvang der woningbehoefte en van de maatregelen ,
die de regering zal nemen om daarin te voorzien. Onder deze maatregelen valt dan het verlenen van financiële steun.
Aan de andere kant stelt zij zich voor , woningbouw , die niet bij de behoefte aansluit , te weren. Dit kan geschieden door het vaststellen van een productie regeling , die b.v. kan inhouden ,
dat slechts een bepaald aantal woningen van een nader te omschrijven type of van een zekere inhoud mag worden gebouwd. De ergste scherpte van dit voorstel wordt intussen weggenomen door de opmerking ,
dat deze regelingen niet dirigerend doch slechts werend zijn bedoeld en dat zij niet verder mogen gaan dan noodzakelijk is om uitwassen in de vorm van overvoering van de markt te voorkomen.
De roep om ordening van de woning productie kwam omstreeks 1935 op , toen inderdaad door de activiteit van particuliere zijde een overproductie van bepaalde typen woningen ontstond.
Het gevolg was , dat op grote schaal oude , ongewilde woningen leeg kwamen te staan , die indien er geen oorlog ware gekomen , nooit meer zouden zijn betrokken. In ieder geval is hierdoor echter het woonpeil aanzienlijk verhoogd , terwijl ons land in 1940 over een veel ruimere woningvoorraad beschikte dan in 1914 , hetgeen met het oog op de rampen , die het hebben getroffen ,
van grote betekenis is geweest.
Gaat men voortaan dergelijke uitwassen tegen , en de bouw in 1935 en 1936 was zeker een exces , dan is dat zonder twijfel heel verstandig economisch gezien , maar men geeft de voordelen van de vrije concurrentie ,
de ruime woningvoorraad , de daaruit voortvloeiende stijging van het woningpeil en de verlaging van de huren ,
vrijwillig prijs. Wij menen , dat de overheid , die nooit precies kan bepalen welke woningen nodig zijn , omdat zij niet weet , wat gegadigden voor hun woning over hebben , en wat zij daarvoor kunnen betalen , hier groot gevaar loopt , te veel te willen regelen.
Over nog enkele andere punten van bet nieuwe ontwerp nader in een volgend artikel.
Zie de artikelen in de N.R.C. van 19 en 30 Mei


