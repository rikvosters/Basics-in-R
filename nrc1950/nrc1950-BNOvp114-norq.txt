
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : De minister van onderwijs der V. S. I. in Nederland

Op Schiphol is gisteravond uit Djakarta aangekomen de minister van onderwijs der Verenigde Staten van Indonesië , de heer Abu Hanifah. Zijn Nederlandse ambtgenoot , prof. dr. Rutten , was op het vliegveld ter begroeting aanwezig , alsmede de plaatsvervangend Hoge Commissaris der V.S.I.
in ons land , mr. Raden Djumhana.
Voorts kwam een deputatie van de vereniging van Indonesische studenten in Nederland , de minister begroeten.
Minister Hanifah komt hier op uitnodiging van de Nederlandse regering , als vervolg op het bezoek , dat minister Rutten aan Indonesië heeft gebracht. «Ik ben hier vooral gekomen - zo zeide hij - om te zoeken naar technici voor hoger en middelbaar onderwijs en meer in het bijzonder voor de opleiding van leraren , in de chemie , wis-en natuurkunde en de vreemde talen. Het is voor een in opbouw zijnde staat van groot belang - zo vervolgde de minister - een fundament te hebben van jongeren om de lege plaatsen te kunnen innemen ».
Voor de opleiding van leraren bestaat een vijfjarenplan. De minister vertelde , dat het aantal artsen in Indonesië thans 1500 is en er zijn 5000 nodig.
Ten aanzien van ingenieurs zal er in de toekomst een behoefte bestaan aan een 3000 a 4000, op het ogenblik is deze behoefte 2000. Er zijn er nu echter maar 90. Tot slot zeide de minister « Ik behoef u niet te herinneren aan het spreekwoord : In de nood leert men zijn vrienden kennen. »




