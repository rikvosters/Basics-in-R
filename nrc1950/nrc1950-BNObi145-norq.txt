
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Buitenlandse invaliden bezoeken ons land

Om evenals in 1948 en 1949 op uitnodiging van inwoners van Zutphen enige dagen aldaar door te brengen , zijn gistermorgen vroeg 29 Engelse invalide dames en heren in hun gemotoriseerde driewielige wagentjes , begeleid door leden van het Rode Kruis ,
Rijkspolitie en Wegenwacht , te Hoek van Holland gestart voor de tocht naar het Oosten van ons land. Zij waren Maandag reeds met de dagboot uit Harwich aangekomen en hadden de nacht aan boord doorgebracht.
De gasten zullen de reis niet geheel over land maken. Te Rotterdam zijn zij gisteren aan boord gegaan van een boot die hen naar Arnhem heeft gebracht.
In die stad hebben zich nog enkele Fransen , Belgen en Nederlanders - eveneens invaliden - aangesloten.
Gezamenlijk is men naar Zutphen gereden.
De bedoeling van deze Zutphen Rallye is niet alleen de buitenlanders iets van ons land te laten zien , maar eveneens om de Nederlandse invaliden te tonen , dat men , wanneer men zich in een wagen kan voortbewegen , niet thuis behoeft te blijven , maar zelfs buitenlandse reizen kan maken. De voorzitter van de Engelse bond voor invaliden , zo werd ons verteld , doorkruist geheel alleen in zijn driewieler grote delen van Europa.




