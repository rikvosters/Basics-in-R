
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : De Belgische tuinbouw dringt aan op protectie. Bevordering van uitvoer naar Duitsland verlangd

Onze correspondent te Antwerpen schrijft ons : Een delegatie van het Verbond der Groentekwekers , aangesloten bij de Belgische Boerenbond , is op audiëntie geweest bij de minister van landbouw. De delegatie uitte haar bezorgdheid over de invoer van groenten , in het bijzonder van kropsla , tomaten en bloemkool , welke nadelig zou kunnen zijn voor de afzet van binnenlandse producten op de Belgische markt.
Minister Orban zeide in zijn antwoord o.m. , dat de invoer van alle kropsla op 15 April zal worden gestaakt , behalve die uit Nederland , welke onder het regime van de minimumprijzen valt. De delegatie drong echter aan op toepassing van de minimumprijzen bij invoer uit Nederland en meende , dat middelen dienden te worden gezocht om deze toepassing te garanderen en te controleren. Men wees daarbij op de efficiënte controle-maatregelen ,
welke in Nederland bestaan bij de invoer uit België en welke tot voorbeeld zouden moeten dienen ter bescherming van de Belgische productie. De controle aan de grens zou strenger moeten zijn , vooral met het oog op het gewicht ,
de kwaliteit en de waarde der producten.
Wat in het bijzonder de invoer van tomaten aangaat , zou de invoer kunnen worden stop gezet , zodra de prijzen dalen tot beneden de coëfficiënt van 375 ( 100 = de gemiddelde prijs van 1937-'38 ) .
Getracht moet worden de uitvoer naar het buitenland en in het bijzonder naar Duitsland te bevorderen. Bij snelle daling der marktprijzen of bij plotselinge grote aanvoer als gevolg van gunstige weersomstandigheden , zou terstond handelend moeten worden opgetreden om de invoer te regelen of eventueel geheel stop te zetten.
Er werd tenslotte aangedrongen op het snelle verstrekken van exportvergunning en voor bloemkool teneinde de uitvoer naar Duitsland en andere landen zo soepel mogelijk te maken. Men wees er bij die gelegenheid op , dat bloemkool in België vroeger aan de markt komt dan in Nederland en snelle afzet dus van grote betekenis is.




