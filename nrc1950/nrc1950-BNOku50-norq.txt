
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : ALBERT CAMUS in het circus

BARRAULT had sinds 1941 met het « denkbeeld rondgelopen , een »spectacle« samen te stellen op het thema van de pest. In tweede instantie maakte hij de schets van een mise-en-scène naar aanleiding van Daniël Defoe's » Journal of the Plague Year «. Tenslotte kwam hij tot samenwerking met Albert Camus , de schrijver van » La Peste«.
De collaboratie leverde een soort »mythe moderne « op , waarvoor Camus de tekst heeft geschreven : »L'Etat de Siège « , geenszins een bewerking van zijn roman , al herkent men in opzet en uitwerking aldoor de auteur. Barrault heeft het resultaat niet mede met zijn naam gedekt.
Camus streefde niet naar een toneel-werk van traditionele structuur , doch beoogde een spectacle , waarin alle dramatische uitdrukkingsvorm en waren gemengd :
»van de lyrische monoloog tot het collectieve theater via het stille spel , de eenvoudige dialoog , de klucht en het koor «. In hoeverre dit mixtum compositum - de draad is moeilijk te volgen in de stroom van allegorie , wijsgerige ,
politieke en sociale bespiegeling - tot waarlijk een geslaagd toneelstuk ( van moderne structuur ) is geworden , is niet geopenbaard door de voorstelling , welke gisteravond in de tent van het Circus Strassburger op het Schuttersveld te Leiden ter inleiding van souper en lustrumbal door het Leids Studenten Toneel met medewerking van de toneelclub der V.V.S.L. is gegeven. We hebben de indruk gekregen van een vertoning ,
waarop onder leiding van Johan Fiolet hard was gewerkt , er waren soms geslaagde groeperingen en bij wijlen trof individueel spel ( Nada , Victoria , de gepersonifieerde Pest ) , doch de strekking van Camus l'amour de vivre bleef steken in een chaos. Amerika experiment van de dag. De Leidse lustrumproeve kan moeilijk geslaagd worden genoemd. Door de zeer slechte acoustiek waren slechts flarden van de tekst verstaanbaar , sommige spelers ( de secretaresse van de Pest ) waren vrijwel niet te volgen , dialogen werden bij wijlen »monologue lyrique« van één partij. Camus en het circus bleken elkaar niet te verdragen : er viel wat te zien en er was wat te horen ( Sempre Crescendo voerde de muziek van mr. H. Smedes uit ) , maar de »ambition avouée« , waarvan de auteur in zijn avant-propos gewaagt , ging grotendeels verloren.
B. van der Esch had de toneelbouw met proscenium als overgang naar de bevloerde piste ontworpen.
De toewijding van zeer velen zou verheugender resultaten hebben verdiend.






