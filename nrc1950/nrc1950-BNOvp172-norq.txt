
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Meer vrijheid voor de buitenlandse beleggers in West-Duitsland. Hoge commissie verzacht financiÃ«le beperkingen

Het Franse ministerie van buitenlandse zaken heeft medegedeeld , aldus meldt A.F.P. , dat de geallieerde hoge commissie in Duitsland Donderdag een regeling heeft goedgekeurd betreffende het soepeler maken van de beperkingen , die thans gelden voor de investering van buitenlands kapitaal in West-Duitsland en voor het beheer van zich in Duitsland bevindend buitenlands bezit.
De voornaamste punten van de nieuwe regeling zijn :
1 ) 	Kapitaalgoederen , grondstoffen en halffabrikaten , machines en andere goederen mogen binnen het grondgebied van de bondsrepubliek worden gebracht voor investeringsdoeleinden ,
nadat daartoe een vergunning werd verkregen.
2 ) 	Bij de Bank Deutscher Lander mogen met buitenlandse deviezen Marken worden gekocht tegen de koers van de dag. Deze Marken mogen in Duitsland worden gebruikt onder dezelfde voorwaarden als de thans bestaande buitenlandse creditsaldi.
3 ) 	De onroerende goederen , evenals alle ander bezit dan geld , toebehorend aan vreemdelingen , mogen in Duitsland verkocht worden of aan een andere buitenlandse , eigenaar overgedragen worden tegen buitenlandse deviezen ,
nadat daartoe een bijzondere vergunning verkregen werd.
4 ) 	De buitenlandse eigenaars van creditsaldi bij banken , luidende in Marken , met inbegrip van de Marken ,
die op bovengenoemde wijze werden verkregen , en de Duitse maatschappijen , die buitenlands eigendom zijn en door buitenlanders worden beheerd , mogen aan de hand van een algemene vergunning overgaan tot investeringen in onroerende goederen , in overheidseffecten of in effecten , die op de fondsenmarkt verhandeld worden.
Zij kunnen door een bijzondere vergunning gemachtigd worden kapitalen te beleggen in particuliere bedrijven en op leningen in te schrijven.
5 ) 	De dagelijkse opnemingen , die worden toegestaan voor de rekeningen in Marken ten gunste van vreemdelingen ,
zullen voor het dekken van reiskosten op 75 Mk per persoon worden gebracht , met een maximum van 2000 Mk per dag en per gezin.
De geallieerde hoge commissie is voornemens later nog andere soortgelijke maatregelen te treffen , wanneer de uitwerking van de nieuwe regeling bekend zal zijn.
Naar Reuter nog meldt , zullen buitenlanders , die vorderingen in vreemd geld hebben op Duitse particulieren , ondernemingen of publiekrechtelijke lichamen , bijzondere vergunningen mogen aanvragen voor het aangaan van vrijwillige overeenkomsten met de debiteuren voor terugbetaling van de vorderingen in Marken.
De hoge commissie heeft voorts medegedeeld , dat het voorshands niet in de bedoeling ligt , omwisseling in vreemd geld toe te staan van kapitaal of van inkomen uit oude of nieuwe investeringen.




