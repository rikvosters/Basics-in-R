
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Een studenten-gidsenorganisatie opgericht

De Stichting Onderlinge Studentensteun te Amsterdam , die ten doel heeft betalende arbeid te verschaffen aan die studenten , die niet uit eigen middelen hun studie kunnen bekostigen , heeft thans een studenten-gidsen-organisatie in het leven geroepen.
De stichting , die reeds een bioscooptheater in exploitatie heeft en die in de afgelopen vijf jaar ongeveer 25 studenten per jaar heeft weten te voeden , te kleden en te laten studeren , hoopt door deze «Dutch Student Guide Service» buitenlandse toeristen belangrijke diensten te bewijzen. Uit de studenten , die zich als gids aanmeldden , koos een speciaal voor dit doel in het leven geroepen selectieorgaan ,
reeds 7 mannelijke en 2 vrouwelijke studenten , die in de komende zomermaanden als gidsen van buitenlanders zullen optreden en die , beschikkend over voldoende talenkennis en uitgebreide gegevens over Nederland en de bezienswaardigheden ,
hen op verantwoorde wijze zullen rondleiden en voorlichten.







