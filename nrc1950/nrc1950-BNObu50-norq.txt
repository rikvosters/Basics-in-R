
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : Lord Wavell

Lord Wavell , de voormalig Britse onderkoning van India en in de tweede wereldoorlog bevelhebber op verschillende fronten , is gisteren te Londen op 67-jarige leeftijd overleden.
Hij had onlangs een ernstige operatie ondergaan.
In 1940 was Lord Wavell opperbevelhebber in het Midden-Oosten , doch toen in 1941 de oorlog tussen Japan en de geallieerden ( met inbegrip van Nederland ) uitbrak , werd hij benoemd tot opperbevelhebber der Britse strijdkrachten in India en tot opperbevelhebber van alle geallieerde strijdkrachten in Zuidoost-Azië , met inbegrip van Indonesië. Hij heeft zich in begin 1942 met zijn hoofdkwartier gevestigd bij Bandung in West-Java om vandaar uit de actie tegen Japan te leiden , dat op dit moment , door de aanval op Pearl Harbor , nog een overmachtige militaire positie in de Stille Oceaan had.
Nadat de Engelsen in Singapore , dat de sleutel van Zuidoost-Azië werd genoemd , hadden gecapituleerd en bekend werd , dat de beloofde geallieerde versterkingen niet meer op tijd in Indonesië zouden aankomen om de Japanse overmacht tegen te houden , is Wavell met zijn staf weer uit Java vertrokken om van India uit de oorlog tegen Japan verder te leiden -Lord Wavell , die uit een oude soldaten familie stamt , verloor in Frankrijk een oog in de eerste wereldoorlog.
Als de jongste generaal in het Britse leger commandeerde hij de Engelsen in Palestina gedurende de Arabische opstand van 1937-1938.
In Juli 1939 werd hij Brits opperbevelhebber in het Naburige Oosten en einde 1940 begon hij zijn brillante campagne tegen de Italiaanse troepen in Afrika.
Hij ontwrong de Italianen heel Cyrenaica en in het volgende jaar ook Somaliland en Eritrea en bevrijdde vervolgens Abessynië.
Intussen had de Duitse invasie van Griekenland en de komst van Romme's Afrika-corps de krijgskans in Libye doen keren en moest Wavell met zijn verzwakte leger terugtrekken tot op 100 km van Alexandrië.
Hij werd naar het Verre Oosten overgeplaatst , vóórdat de zo nodige versterkingen arriveerden , welke zijn opvolger in staat stelden het verloren terrein te herwinnen.
In 1943 werd Wavell veldmaarschalk en vice-koning van India en bij het neerleggen van deze functie in 1947 werd hij tot graaf verheven. Hij was niet alleen een eminent soldaat , doch ook een voortreffelijk poëziekenner. In 1943 zag een door hem verzorgde anthologie het licht ,
getiteld «Other Men's Flowers ». Van zijn verdere publicaties vermelden wij de militair-technische en biografische geschriften over generaal Allenby en zijn krijgsverrichtingen : «Allenby » ( 1940 ) en «Allenby in Egypt » ( 1943 ) , en zijn verzamelde redevoeringen , «2Speaking Gene.






