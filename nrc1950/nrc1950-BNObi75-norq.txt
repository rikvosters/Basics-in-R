
SOURCE :


SECTION :


LENGTH :


BYLINE :


DATELINE : 8 april 1950

BODY :


HEADLINE : Inkoper der V. N. komt naar ons land

Naar aanleiding van het reeds eerder gemelde bericht , dat F. A. Mapes , directeur van het bureau voor inkoop en vervoer der V. N. , een bezoek aan West-Europa zal brengen voor de aankoop van materialen voor het nieuwe hoofdbureau der V. N. te New York , verneemt A. N. P .-Aneta , dat Mapes met de architect der V. N. , A. R.
Sorensen in de eerste week van Mei Nederland en België zal bezoeken.
In Nederland zou men vooral meubilair , stoelbekleding , manufacturen , vloertegels voor de wandelgang van het auditorium der algemene vergadering en vloerkleden willen kopen , in België o.m. spiegelglas , spiegels en meubilair.
Men wijst er op , dat niet alleen de kwaliteit der goederen , maar ook de prijs , de vervoerskosten en de leveringstijd van belang zullen zijn. De ministers van buitenlandse zaken in Den Haag en Brussel hebben hun hulp aangeboden voor het leggen van contact tussen de beide inkopers der V. N.
en de handelaren , die hen willen ontmoeten.
Mapes en Sorensen zouden ook met de regeringen der Beneluxlanden spreken over mogelijke geschenken dezer landen op decoratief gebied ,
waarover onlangs door het secretariaat der V. N. en delegaties van de Benelux is gesproken.




