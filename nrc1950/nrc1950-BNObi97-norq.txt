
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De onveiligheid bij de agrarische arbeid. Veiligheidswetgeving doet haar intrede

( Van een medewerker. )

IEDER jaar ongeveer dertig doden , tweehonderd blijvend invaliden , tweeduizend verwondingen en ziekten met een duur van langer dan zes weken , nog ongeacht de tienduizenden gevallen van minder ernstige aard , ziedaar de droeve balans der onveiligheid bij de arbeid in land- en tuinbouw. Dit zijn dan nog alleen de cijfers voor de verzekerden krachtens de Land- en Tuinbouwongevallenwet.
De talloze zelfstandige boeren en hun gezinsleden vallen daar buiten.
De aard van al deze ongevallen wijst op een grote nonchalance in het boeren- en ruindersbedrijf , dat door de steeds toenemende mechanisatie en toepassing van chemicalien nog voortdurend gevaarlijker wordt. Veertig procent der ongevallen blijkt voort te komen bij handenarbeid.
In dit getal nemen de infecties een zeer belangrijke plaats in. Geen wonder , want het hygiënisch inzicht van vele groepen der plattelandsbevolking is nog gebrekkig en slechts zelden vindt men op de bedrijven een behoorlijk voorziene verbandtrommel.
De omgang met dieren , trekkers , machines , voertuigen , handgereedschap , chemische middelen en wat al niet meer , brengt voor de werkers in de agrarische bedrijven uiteraard meer risico's mee , dan voor de industrie arbeiders. De laatsten immers zijn veel meer gespecialiseerd en hebben in de regel slechts met één groep gevaren te maken. De ongunstige veiligheidstoestand onder de agrariërs moet daarom op verschillende manieren worden verbeterd. Vergroting der vakbekwaamheid is daarbij een belangrijke factor. Ook de omstandigheden waaronder wordt gewerkt dienen echter te worden veranderd.
Tot dit laatste is de overheid thans overgegaan.
Volgens het Landbouwveiligheidsbesluit , dat kortgeleden in werking is getreden , worden thans aan de agrarische bedrijven dergelijke eisen gesteld als reeds lang voor industrie en ambacht gelden.
Ir. F. de Putter , landbouwkundige van de Directie van de Arbeid , begroot de schade , die jaarlijks tengevolge van arbeidsongevallen wordt geleden , op vijf tot zes millioen gulden ; dit nog ongeacht de kosten van de in dergelijke gevallen onvermijdelijk optredende stagnatie in het bedrijf Omdat de practijk der veiligheidswetgeving voor de agrarische bedrijven volkomen nieuw is , wordt het Landbouwveiligheidsbesluit voorlopig met grote soepelheid gehanteerd.
Allereerst zal aandacht worden geschonken aan de aanwezigheid op de bedrijven van voldoende verbandmateriaal , aan de veiligheid van vloeren en hooizolders , de remmen op boerenwagens , de constructie van ladders en dergelijke gereedschappen Veel wordt daarbij overgelaten aan het inzicht van de districtshoofd en de Arbeidsinspectie ,
die de toestanden in de verschillende streken het best kunnen beoordelen.
Ir. De Putter verwacht een sterke invloed ten goede van het pas in werking getreden besluit , al zal men zich niet moeten voorstellen , dat thans het absolute aantal ongevallen met sprongen omlaag gaat. De gevarenkansen immers stijgen voortdurend door de steeds voortschrijdende mechanisatie en het toenemend gebruik van chemische middelen , waarvan sommige zeer giftig zijn. De ondervinding heeft tot dusverre geleerd , dat de onwilligheid welke van agrarische zijde vroeger wel eens is gedemonstreerd t.a.v. dergelijke maatregelen ,
thans veelal heeft plaats gemaakt voor een verheugend begrip van de noodzaak.






