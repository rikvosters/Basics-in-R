
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Sportnieuws. Voetbal. Om het kampioenschap van Nederland

Het wordt zo zoetjesaan tijd , dat aan het spelen in competitie-verband een einde komt. Gelukkig is het programma Voor de wedstrijden om het kampioenschap van Nederland nu bijna ook geheel afgewerkt. Morgen kan de beslissing vallen. Indien Limburgia te Heerenveen van de club van die naam wederom wint - te Brunssum hebben de mijnstreekbewoners de Heerenveners met 1-0 verslagen ! - is het pleit beslecht.
Dan heeft het 30-jarige Limburgia voor de eerste maal beslaggelegd op de titel van kampioen van Nederland.
Blauw Wit , dat op een nederlaag van de Zuidelijken hoopt , op een revanche van Abe Lenstra c.s. voor de smadelijke nederlaag in Mei geleden , zal zich terdege inspannen om in het Olympisch Stadion Ensch. Boys te verslaan. Te Enschede hebben de hoofdstedelingen het niet verder dan een 2-2 kunnen brengen. Wordt het een Amsterdamse zege en verliest of speelt Limburgia gelijk ,
dan is er nog een kleine kans. dat Blauw Wit de titel verovert. Het kan zelfs nog op een beslissingswedstrijd tussen Limburgia en Blauw Wit uitlopen.
Maar de bewoners van de mijnstreek hebben het voorkomen van een extra ontmoeting volkomen in de hand door morgen de winstpunten in de wacht te slepen.
Zondag spelen dan Maurits en Ajax tegen elkaar , een treffen , dat van geen belang meer is.




