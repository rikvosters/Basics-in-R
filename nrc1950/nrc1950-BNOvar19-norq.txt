
SOURCE :


SECTION :


LENGTH :


BYLINE :


DATELINE : 25 mei 1950

BODY :


HEADLINE : De abdij van Egmond

Het Benedictijner klooster te Egmond-Binnen werd in 950 door Dirk II , graaf van Holland , gesticht. Deze abdij , die in de middeleeuwen en lang daarna een belangrijk cultureel centrum was , heeft bij de vorming van het graafschap Holland een gewichtige rol gespeeld. In 1573 werd de abdij verwoest en in 1840 werd door Jacob van Lennep in een vergadering van de Koninklijke Academie van Wetenschappen , bijgewoond door koning Willem II , het initiatief genomen tot de herbouw van het klooster , dat op dezelfde historische plek is verrezen en waarvan men thans het duizend-jarig bestaan herdenkt. De Paus heeft nu het klooster weer tot abdij verheven en in Juni zal de nieuw gekozen abt , Dom. Paulus Andriessen , die de 38ste ambt van Egmond wordt , in de kathedrale kerk te Haarlem worden gewijd. In Juni zal ook de oude reliekenschat , welke te Haarlem wordt bewaard , naar de abdij worden teruggebracht , evenals een deel der relieken van St. Adelbert en St. Jeroen.
Vroeger verbouwden de Benedictijnen van Egmond hun eigen koren en heden ten dage houden zij zich nog veel met agrarische arbeid bezig. Volgens de wens van Benedictus moet een abdij zichzelf zo veel mogelijk bedruipen en vandaar dat de monniken van Egmond behalve wetenschappelijke studie ook ambachten beoefenen. De abdij heeft een eigen timmerwinkel en smidse , kleermakerij en schilderswerkplaatsen. Ook het kunstnaaldwerk wordt er beoefend.




