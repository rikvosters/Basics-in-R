
SOURCE :


SECTION :


LENGTH :


BYLINE :


DATELINE : 14 juni 1950

BODY :


HEADLINE : Groningse raad voor de kunst

De raad voor de kunst , welke door de Groningse gemeenteraad is ingesteld bevindt zich thans in het stadium , dat op een vaste basis kan worden doorgewerkt.
De opzet is , dat twee derden van het door de gemeente Groningen beschikbaar gestelde bedrag ( voor 1950  f  15. 000 ) wordt aangewend ten bate van de aesthetische vorming van de jeugd. In hoofdzaak heeft men hier te doen met concentratie van het reeds bestaande ( toneelvoorstellingen , concerten e.d. ) , maar bovendien wordt naar nieuwe mogelijkheden gestreefd , zoals dans- en balletvoorstellingen , een tekenwedstrijd , enz. Ook worden getracht een dag voor de kunst voor de jeugd te organiseren.
De raad adviseert inzake het verlenen van opdrachten aan kunstenaars. Op zijn voorstel hebben burgemeester en wethouders een opdracht verleend aan de oud-dirigent van de Groningse Orkest Vereniging , de heer Kor Kuiler , voor het componeren van een vioolconcert. Ook omtrent hulp aan kunstenaars en tentoonstellingen heeft de raad zich beraden.




