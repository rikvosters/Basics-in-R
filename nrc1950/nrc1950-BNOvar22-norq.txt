
SOURCE :


SECTION :


LENGTH :


BYLINE :


DATELINE : 27 mei 1950

BODY :


HEADLINE : Het boek vandaag

HENDRIK DE VRIES , dichter van gruwel fantasieën en koorts dromen , is als poëzie-criticus een scherpzinnig en docerend man. Hij gaat zeer diep in op subtiele kwesties van beeldspraak , rijm ,
maat en rhythme , maar hij laat de figuur van de dichter , diens geestelijke habitus en diens plaats in de letterkunde meestal buiten beschouwing. Dat heeft voor- en nadelen. Voordeel is , dat tussen zovele wat al te «algemene» besprekingen Hendrik de Vries de waarde van het dichterlijke ambacht hooghoudt ; nadeel is dat hij bij zijn detaillistische onderzoekingen wel eens de proporties van de dichter uit het oog verliest -Zo gaat het ook in Vers tegen vers , een bij Daamen N.V. te 's-Gravenhage verschenen boekje , waarin hij telkens twee gedichten over een bepaald onderwerp tegenover elkaar stelt.
Wat hij zegt is heel instructief en op zichzelf ook juist , maar toch voelt men bij zijn conclusies dikwijls twijfel opkomen. Is het gedicht «Phoenix» van Hella S. Haasse nu werkelijk beter dan het gelijknamige vers van Marsman ? Hendrik de Vries zegt van wel en zijn beschouwingswijze is leerzaam en gevaarlijk , want het beste gedicht van die twee is o.i. niet datgene dat als losstaand werkstuk het zuiverst is geconstrueerd ,
maar datgene waarin een belangrijke ervaring op de aangrijpendste wijze wordt uitgedrukt. En daarom zouden wij ,
hoewel Hendrik de Vries er vele feilen in aantoont , toch het vers van Marsman kiezen.






