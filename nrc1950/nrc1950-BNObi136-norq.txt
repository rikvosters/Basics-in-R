
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Honden. Een mooie jubileumtentoonstelling

Cynophilia , de oudste en leidende kynologische vereniging , heeft Zaterdag en gisteren als sluitsteen van de feesten ter gelegenheid van haar zestigjarig bestaan een bijzonder geslaagde internationale hondententoonstelling te Amsterdam gehouden , waar behalve het Nederlandse ook het internationale schoonheidskampioenschap van de internationale federatie kon worden gewonnen. Met een aantal van 1016 honden , waarbij 64 bekende buitenlandse en een getal keurmeesters van 38, w-o. 15 buitenlanders was het begrip internationaal werkelijkheid geworden.
Vrijdag zijn de buitenlandse gasten en de afgevaardigden uit de aangesloten landen van de internationale federatie , waarvan dit jaar dr. H. K. Hirschfeld voorzitter is , ten stadhuize ontvangen door de loco-burgemeester , mr. H. van Wijk.


Uitstekend materiaal

Het gehalte van de ingezonden honden voor deze winner tentoonstelling 1950 was uitmuntend.
Bij de grote rassen domineerden de New Foundlanders weder in aantal.


Een zeldzaam mooie teef Ria van de Drie Anjers van Chr. Slijm , winster 1949 voegde een nieuwe winner titel en het definitieve kampioenschap aan haar titels toe als beste van het ras , op de voet gevolgd door kampioen Jobert  Dick , de beste reu van B. Brobbel. Bij de 9 St. Bernards won Carlo v.d Wuurde van mr. A. Vosselman. Kampioen Gazelle's Bitly van A. Schoolderman won bij de 6 Duitse dogger weder het kampioenschap.
Een mooie groep herdershonden volgde , waarbij 10 Hollandse herders , w.o. als zeldzaamheid 1 lang haar. De 11 Nederlandse schapendoezen tonen meer gelijkvormigheid en de hoofden zijn zeer aannemelijk. Het grootste aantal leverden de Duitse herders met 58 stuks , waarbij kampioen Bernie van Hofland van G. Kop weder won en Unda van Lingestroom van H. de Keijzer jeugd-winster werd.
De 14 collies trokken de bijzondere en langdurige belangstelling van H.K.H prinses Beatrix en prinses Margriet , die ook bijzonder hun aandacht schonken aan de Sealyhan terriërs. Bij de collies won Killoran van mevr. G. Croir Stevige rottweilers sloten de groep.
Jongen viel weer op met zijn goede greyhounds , welk ras 77 exemplaren bracht. Kampioen Roejons Lotus won weder. J. Boer won met zijn koppel borsois.  Mooie Afghanen en een goede rij whippets , benevens een Ierse wolfshond trokken de aandacht.
Bij de jachthonden viel de groep Duitse staande honden op. 47 dashonden en 8 pointers muntten uit. Mevr. Timmermans won bij de 12 Engelse setters met Archdale Foretop Flyer. De 52 cockerspaniels gaven de eer weder aan mevr. v. Herwaarden met haar kampioen Ahoi Dazzle.
De middelgroten brachten als verrassing 18 elandhonden , waarbij de pushing power dr. H. Bonnema de strijd won met kampioen Fourwents Bjorg. Een goede inzending Dalmatiners.
24 poedels en 11 schnauzers gaven een opvallend goed geheel.
De terriërs zorgden ook voor afwisseling.
Nu verschenen o.a. 5 skijes , 25 Schotten en 15 Ierse blauwe terriërs.
Bij de 32 Airedales won B. van Dijk met kampioen Anetta's Felix en P. Spierenburg met het zelfgefokte koppel Growth of the Bingley en Genteel of the Bingley.
Bij de dameshondjes stond een mooi groepje van 20 dwerg pinschers met Tommy v. Charlois van mevr. A Honig als de beste.
Als beste hond van de tentoonstelling , winnaar van de medaille van de Koningin , werd bekroond de chowchow Schild 's Xabu van gravin de Changy.






