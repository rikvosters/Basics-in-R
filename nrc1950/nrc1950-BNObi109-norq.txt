
SOURCE :


SECTION :


LENGTH :


BYLINE :


DATELINE : 24 mei 1950

BODY :


HEADLINE : Winkelsluiting op Zondag tijdens het badseizoen

De Middenstandsvereniging Gemeenschappelijk Belang te Vlissingen heeft een enquête ingesteld naar de mening van haar leden over de winkelsluiting op Zondagen tijdens het badseizoen. Het is namelijk zo dat in Middelburg op Zondag in het seizoen een aantal winkels gedurende enkele uren opengesteld zijn , hetgeen te Vlissingen ,
de badplaats van Walcheren , niet is toegestaan met als gevolg dat vele toeristen , vooral Belgen , hun schreden naar Middelburg en niet naar Vlissingen richten.
Er werden 146 enquêteformulieren onder de Vlissingse winkeliers verspreid waarvan er 59 terug werden ontvangen. Hiervan spraken 46 zich uit voor openstelling , drieentwintig wilden werkelijk een vergunning voor hun eigen zaak aanvragen en dertien leden van Gemeenschappelijk Belang uitten zich tegen openstelling van winkels op Zondag.




