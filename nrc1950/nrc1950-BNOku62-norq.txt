
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Films in Den Haag

In enkele Haagse premièretheaters klinkt het Duits en als we zien dat het in City uit de monden van Heinz Rühman Theo Lingen en Hans Moser komt , dan weten we al , dat er geen groots werk verwacht kan worden. Dat is dan ook inderdaad het geval. Het is een ietwat zotte geschiedenis rond een mijnheer , die verliefd is op de dochter van een rijke grammofoonplatenfabrikant ( Theo Lingen ) . Verder komt er nog een filmster in voor , die niets van liefde wil weten , doch intussen getrouwd blijkt te zijn met een prins. Zij die van een dergelijke , Duitse , vooroorlogse film houden , kunnen zich vermaken. Als evenzo is het gesteld met «Katinka , meisje voor alles» in Capitol en Rex , Hannelore Schroth raakt in rare verwikkelingen als zij zakt voor een toneelexamen en een van de examinatoren daarvoor wil «straffen». Zij komt bij hem in huis met een baby , die volkomen toevallig daar werd afgegeven. Enfin , tussen Katinka en de examinator komt alles in orde. De film hangt wel erg van toevalligheden aan elkaar , voor de rest : pretentieloos vermaak.
Apollo vertoond de onder regie van Robert Siodmak gemaakte «Schaduw over Los Angeles» , die elders onder de Amsterdamse premières besproken wordt.
Studio draait een product , waarin we kennis maken met de uiterst geraffineerde practijken , die de gangsters ten opzichte van elkaar gebruiken , als het zaak is een der leiders «weg te werken».
Natuurlijk speelt alles zich af in Amerika. Regisseur Gordon Wiles wint het verre van de veteraan Siodmak. De sfeertekening is op vele plaatsen zeer goed , zo ook de behandeling van de verschillende neven-intrigues die het hoofdverhaal omgeven en waarvan er een uiteindelijk leidt tot de dood van de hoofdfiguur , Barry Sullivan beeldt goed de ganster uit , die de leiding van zijn boys« in andere handen ziet overgaan en zelfs zijn geliefde verliest , doordat hij een te grote achterdocht koestert



