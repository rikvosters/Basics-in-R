
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Uit het nijverheidsonderwijs

In het congresgebouw van Mijlpaal 1950 te Arnhem is dezer dagen de algemene jaarlijkse vergadering gehouden van de Bond van besturen van verenigingen tot het geven van nijverheidsonderwijs.
Deze vergadering diende tevens ter herdenking van het 40-jarig bestaan van de bond.
In zijn openingsrede schetste de voorzitter , de heer H. J. de Groot , het ontstaan en de ontwikkeling van de bond en stelde vast dat er thans ruim 430 schoolbesturen lid van de bond zijn. Spr.
herinnerde aan de strijd die thans gevoerd wordt over de leeftijd waarop de kinderen tot het nijverheidsonderwijs kunnen worden toegelaten , waarbij het voornamelijk gaat over de vraag of de leerlingen eerst een voorbereidend gewoon lager onderwijs of het 7e en 8e leerjaar moeten hebben doorlopen , voordat zij tot het nijverheidsonderwijs worden toegelaten. De heer De Groot zeide voorts , dat de brochure «Onderwijsvernieuwing aan de ambachtsscholen» van de heer A. K. Noorduyn grote invloed had op de aanstaande invoering van de voorbereidende klasse van de ambachtsscholen en hij deelde tenslotte mede , dat overwogen wordt om in overleg met het ministerie tot verhoging van de contributie der scholen te komen.




