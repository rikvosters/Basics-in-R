
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Hulpverlening aan Zuid-Molukken. Actie van het Rode Kruis.


Eerst thans is het Nederlandse Rode Kruis mogelijk mede te delen , dat ten aanzien van de gevraagde hulpverlening aan de bevolking van de Zuid-Molukken , reeds geruime tijd geleden contact met het internationale comité van het Rode Kruiste Genève is opgenomen. Deze besprekingen hebben geleid tot een stap van de gedelegeerde in India van het internationale comité bij de betrokkenen , teneinde de aandacht te vestigen op bepaalde humanitaire beginselen , waarvan toepassing , indien nodig , de bescherming zou verzekeren van gewonde en zieke burgers en krijgsgevangenen.
Het comité heeft voorts vrije doorgang verzocht voor hulpzendingen.
Naar aanleiding van de ondernomen stappen heeft het internationale comité van het Rode Kruis zich bereid verklaard deze actie tot hulpverlening ter hand te nemen , waaraan behalve het Nederlandse Rode Kruis wellicht nog enige andere Rode Kruisverenigingen zullen deelnemen.


Boeroe zou gebombardeerd zijn

De vertegenwoordiger van de Republiek Zuid-Molukken , dr. J.
Nikijuluw , schrijft aan het A.N.P. o.a.
het volgende : «De onschuldige burgerbevolking van Namlea op het eiland Boeroe , is gebombardeerd. Het aantal slachtoffers is wegens gebrek aan een radioverbinding onbekend. Ondanks de moeilijkheden zullen de Ambonnezen de rechten van vrijheid , cultuur en religie blijven verdedigen tegen het imperialisme van Djokja en hebben zij zich gewend tot Australië.
Ook Australië vecht voor dezelfde menselijke rechten , die door de communistische Tan Malakka en zijn woordvoerder Moh. Yam in stelselmatig worden verkracht.
Vandaar , dat de Zuid-Molukken aan de Australiërs verzocht hebben om wapens , voedsel en medische hulp in elke vorm. Temeer , waar Nieuw-Guinea slechts dan van wezenlijk belang is voor Australië indien de eilanden der Zuid-Molukken , van waar de Japannezen in de tweede wereldoorlog hun aanvallen op noordelijk Australië pleegden , worden ingeschakeld in de verdediging der Zuid-Oost-Pacific. Tevens is aan Australië gevraagd of zij de zaak der republiek Zuid-Molukken wil voorleggen aan de V.N.» , aldus dr.
Nikijuluw.
Van de zijde van het Hoge Commissariaat van de V.S.I. in Den Haag werd medegedeeld , dat omtrent een bombardement op het eiland Boeroe niets bekend was.




