
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Universitair nieuws

Bij beschikking van de minister van onderwijs is Jhr. Th. W. van den Bosch , te Assen , tot wederopzeggens toegelaten als privaatdocent bij de faculteit der rechtsgeleerdheid aan de rijksuniversiteit te Groningen om onderwijs te geven in het militair straf- en tuchtrecht en dito dr. F. P. Jonker , te Utrecht , om onderwijs te geven in de historische planten geografie.


De Amsterdamse gemeenteraad heeft tot gewoon hoogleraar aan de gemeentelijke universiteit in de bedrijfshuishoudkunde ,
in het bijzonder de leer der externe organisatie benoemd. Prof. dr.
J. F. Haccot , hoogleraar aan de universiteit van Indonesië.


Op Schiphol is aangekomen prof. dr.
H. Selye , van het Institute of experimental medicine and surgery , van de universiteit te Montreal. Prof. Selye is een expert op het gebied van de rheuma-behandeling. Hij zal in ons land een lezing houden op de artsencursus van Organon.


In de aula van de Amsterdamse universiteit heeft prof. dr. E. H. Buchner , hoogleraar in de propaedeutische algemene en anorganische chemie , een afscheidscollege gegeven. De rector-magnificus vertolkte de dank van de academische senaat. Als vriend en naaste collega sprak prof. J. P. Wibaut , voorzitter van het huldigingscomité. Namens de staf van het laboratorium voerde dr. P.
C.	Nobel het woord. Voorts spraken nog een vertegenwoordiger van de oud-assistenten en leerlingen en een student. Tot slot bood de voorzitter van het huldigingscomité prof. Buchner zijn , door de heer J. S. Sjollema geschilderd portret aan.




