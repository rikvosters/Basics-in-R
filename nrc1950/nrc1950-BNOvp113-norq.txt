
SOURCE :


SECTION :


LENGTH :


BYLINE :


DATELINE : 12 juni 1950

BODY :


HEADLINE : Geruchten te Washington. Men zou aan defensief verdrag voor de Pacific denken

In verband met de pogingen een manier te vinden , om op bevredigende wijze tot het sluiten van een vredesverdrag met Japan te komen ,
spreekt men thans in diplomatieke kringen te Washington opnieuw over het eventueel sluiten van een verdedigingsverdrag voor het gebied van de Stille Oceaan , waaraan zou moeten worden deelgenomen door de niet communistische staten-bondgenoten uit de tweede wereldoorlog.
De Amerikaansche minister van landsverdediging. Louis Johnson , en generaal Omar Bradley , voorzitter van de commissie van stafchefs der Ver.
Staten , zijn gisteren naar het gebied van de Stille Oceaan vertrokken , waar zij verdedigingsstellingen zullen inspecteren.
Te Tokio zullen zij besprekingen voeren met de geallieerde opperbevelhebber in Japan , generaal MacArthur , over de mogelijkheid van het sluiten van een vredesverdrag met Japan.
Ongeveer tezelfdertijd zou de republikeinse raadgever van het Amerikaanse ministerie van buitenlandse zaken , John Foster Dulles , naar Japan vertrekken. Dit feit heeft voedsel geven aan de geruchten , welke te Washington de ronde doen m.b.t.
het sluiten van een vredesverdrag met Japan.






