
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : Revolverschoten in het woonwagenkamp van Weert

( Van onze correspondent ) .


WEERT , 22 Mei.


Na het drama te Sittard hebben nu ook in het woonwagenkamp van Weert revolverschoten geklonken.
Zondagavond hadden twee personen in het woonwagenkamp een verschil van mening , dat zo hoog opliep dat iemand de politie waarschuwde.
Onmiddellijk begaven zich twee agenten naar het kamp. Toen zij de ruziemakers wilden scheiden , keerde zich de gehele woonwagenkolonie tegen de twee politiemannen die hierdoor gedwongen werden van hun gummiknuppels gebruik te maken.
Toen ook dit niets uitrichtte , losten zij waarschuwingsschoten in de lucht , maar de menigte bleef opdringen. Ten einde raad vuurden de beide mannen op de benen der dreigende menigte. Een jongeman werd in beide benen gewond. Hierop trok de menigte , die zag dat het ernst werd , zich terug.
De gewonde is naar het politiebureau overgebracht. Er werden enige arrestaties verricht.






