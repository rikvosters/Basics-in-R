
SOURCE :


SECTION :


LENGTH :


BYLINE :


DATELINE : 23 mei 1950

BODY :


HEADLINE : De ramp met de Franeker. GEZAGVOERDER MAAKTE TWEE BEOORDELINGSFOUTEN

De raad voor de luchtvaart heeft vanmiddag zijn oordeel uit gesproken over de oorzaken van het ongeluk , dat op 12 Juli 1949 nabij Bombay ( India ) is overkomen aan het vliegtuig van de K.L.M. Franeker. Aan boord van dit vliegtuig bevonden zich o.a. enige vooraanstaande Amerikaanse journalisten die terugkeerden van een oriëntatiereis door Indonesië. Het toestel , waarvan de gezagvoerder was de heer Van der Vaart , was op weg van Indonesië Maar Nederland.
De raad is van oordeel , dat de gezagvoerder achtereenvolgens twee beoordelingsfouten heeft gemaakt : het inzetten van een landingsprocedure op een hem uit eigen ervaring niet bekend vliegveld onder weersomstandigheden , welke slechter waren , dan die ,
omschreven in de voor de landing op dit vliegveld gestelde weerminima. De tweede fout ziet de raad in de omstandigheid , dat de gezagvoerder , nadat hij boven het vliegveld was gekomen ,
zich op lage hoogte heeft gewaagd boven een terrein , waarvan hij moest weten , dat er zich een voor zijn vliegtuig gevaarlijk liggende heuvel bevond ,
die door het slechte zicht en de lage bewolking voor hem niet zichtbaar was. De raad is voorts van oordeel , dat tot het optreden van het ongeluk in belangrijke mate heeft bijgedragen het feit , dat de verkeersleiding niet geadviseerd heeft te wachten met de landing tot de weersomstandigheden beter zouden zijn , dan wel uit te wijken naar een ander vliegveld ; en dat de verkeersleiding een landingsbaan heeft aangewezen , die het noodzakelijk maakte , dat het vliegtuig zich boven de gevaarlijke heuvel waagde.




