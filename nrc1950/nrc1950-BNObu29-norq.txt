
SOURCE :


SECTION :


LENGTH :


BYLINE :


DATELINE : 17 juni 1950

BODY :


HEADLINE : Amerasia II. Republik. verzet tegen de doofpot

( Van onze correspondent )

N EW YORK , 7 Juni.-

De behandeling tegen de zes gearresteerden in de zaak tegen «Amerasia» ( zie N.R.C. van 15 dezer ) werd herhaaldelijk uitgesteld. Blijkbaar zat men met het geval in de maag. Van het bezwarende bewijsmateriaal kon men immers geen gebruikmaken omdat dit op onwettige wijze -een huiszoeking , waartoe geen justitiële machtiging was verleend- was verkregen. Eerst in de nazomer van 1945 werd tegen drie der beschuldigden : Jaffe , Roth en Lars en , rechtsingang verleend. Ten aanzien de andere drie : Gayn , Service en Miss Mitchell , vond de «grand Jury» hiertoe geen termen aanwezig. ( Service , een der beide geïncrimineerde ambtenar en van het departement van buitenlandse zaken , werd onmiddellijk daarna in zijne functie «voor belangrijk werk in verband met zaken in het Verre Oosten»
hersteld ) .


Doch ook nu scheen het departement van justitie niet goed te weten hoe te moeten optreden , zonder dat dit aangevochten bewijsmateriaal in het geding werd gebracht. De beschuldigden zelf -volgens sommigen was dit een doorgestoken kaart- brachten uitkomst. Jaffe erkende schuld en nadat de openbare aanklager zich aangesloten had bij het betoog van zijn verdediger , dat het materiaal , hetwelk in Jaffe's bezit werd gevonden , voor generlei de loyale doeleinden was gebruikt ,
werd hij tot een boete van 2500 dollar veroordeeld. Larsen deed afstand van zijn recht tot verdediging en werd tot 500 dollar boete veroordeeld.
De beschuldiging tegen luitenant Roth werd , op een motie van de aanklager , ingetrokken. Jaffe betaalde de boete voor Larsen en schonk hem bovendien een bedrag van 2500 dollar ter bestrijding van de kosten van zijn proces.
Gedurende de gehele behandeling van de zaak werd de politiek van «Amerasia» en het communistisch aspect er van niet aangeroerd. Over spionnage of landverraad werd niet meer gesproken. Trouwens , de bladen die thans de regering pogen te verwijten , dat zij de zaak in de doofpot heeft gestopt , hebben moeten erkennen ,
dat de federale recherche er destijds niet in geslaagd is om aan te tonen , dat de documenten , die in het archief van het tijdschrift zijn aangetroffen , ook aan communistische agenten in handen zijn gespeeld. Wel heeft men bevreemding uit gesproken over het feit , dat de assistent van de advocaat-generaal. Robert M. Hitchcock ,
die als openbaar aanklager in deze zaak is opgetreden , kort daarna zijn ontslag heeft genomen als ambtenaar van het departement van justitie en is toegetreden als firmant van een advocatenfirma te Buffalo , waarvan een der deelgenoten is de heer James Mitchell , een oom van beklaagde Kate Mitchell. Overigens is niet gebleken of dit iets met de zaak te maken heeft.
Met bovenvermelde vonnissen was de affaire echter niet van de baan.
Geruchten , volgens welke de regering zich te inschikkelijk zou hebben betoond en er toe zou hebben meegewerkt om de zaak meteen sisser te laten aflopen teneinde een schandaal te vermijden , bleven evenwel aanhouden. Deze hadden tot gevolg dat in 1946 de gerechtelijke sub-commissie van het huis van afgevaardigden een enquête instelde. Het rapport , dat deze commissie heeft uitgebracht ,
verwijt een aantal regeringsdepartementen gebrek aan inzicht in de noodzakelijkheid tot meer doeltreffende beveiligingsmaatregelen.
Doch de meerderheid , bestaande uit aanhangers van Trumans democratisch bewind , kwam tot de slotsom , dat overigens de regering met betrekking tot de manier , waarop de zaak behandeld is , geen blaam treft. Met deze conclusie konden de twee republikeinse leden van de subcommissie zich niet verenigen.
Bij de aanvallen , die senator McCarthy de laatste maanden op het departement van staat heeft gericht en waarbij hij stokstijf zijn bewering heeft volgehouden , dat er onder de ambtenaren van dit departement verraders schuilen , is de zaak van «Amerasia» opnieuw ter sprake gekomen.
Volgens McCarthy moet Service wel degelijk als een communistisch agent worden beschouwd. De voornaamste getuige a charge , die McCarthy's beweringen is komen staven ; de voormalige hoofdredacteur van de communistische Daily Worker , Louis F.
Budenz , heeft onder ede verklaard , dat het hem bekend is dat Jaffe als spionnage-agent voor de Sowjet-Unie is opgetreden. McCarthy heeft hier op een nieuwe enquête in de gehele «Amerasia»-affaire verlangd. De subcommissie van de senaat , die naar de klachten van McCarthy een onderzoek instelt , heeft aan dit verlangen voldaan en houdt thans zittingen met gesloten deuren. O.a. is de veroordeelde Larsen , als getuige gehoord.




