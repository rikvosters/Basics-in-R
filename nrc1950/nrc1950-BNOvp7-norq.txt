
SOURCE :


SECTION :


LENGTH :


BYLINE :


DATELINE : 3 april 1950

BODY :


HEADLINE : Truman streeft naar evenwichtige handelsbalans

President Truman heeft Zondag te Key West verklaard , dat het van groot belang is dat de V.S. de « dollar-kloof » tussen export en import dichten , ten einde de vrije landen te versterken tegen « communistische ondermijning of aggressie».
De nieuwe Amerikaanse leider van de pogingen tot overbrugging van het dollar tekort , Gordan Gray , is begonnen met het maken van plannen voor de eerste stappen in de campagne tot hulp aan Europa na afloop van het plan-Marshall in 1952. Zijn voornaamste taak is , een werkelijk evenwicht van de handel tussen de Ver. Staten en Europa te scheppen. Op het ogenblik wordt het evenwicht gehandhaafd door Amerikaanse schenkingen van in totaal vijf milliard dollars per jaar.
Toen president Truman Gray Zondag de opdracht gaf met zijn taak te beginnen , zeide hij , dat het fundamentele vraagstuk was , mede te helpen bij de opbouw van een stelsel van internationale economische betrekkingen ,
dat aan elk land , door vrije beweging van goederen en kapitaal , het mogelijk zal maken een gezonde economische groei te beleven , zonder dat daartoe speciale financiële hulp nodig is.
Gray kreeg van Truman de opdracht het werk te coördineren van alle regeringsbureaux , die zich bezighouden met het dollar vraagstuk en de politiek in grote lijnen te ontwikkelen.




