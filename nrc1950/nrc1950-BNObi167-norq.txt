
SOURCE :


SECTION :


LENGTH :


BYLINE :


DATELINE : 16 juni 1950

BODY :


HEADLINE : Congres voor vreemdelingenverkeer

( Van onze correspondent )

ARNHEM. 15 Juni.

Het scheppen van hotels naar Amerikaanse aard zou een nadeel voor ons land betekenen. De aantrekkelijkheid van het Nederlandse hotelwezen is juist haar eigen karakter en dit moeten wij onder alle omstandigheden trachten te handhaven Â«. Dit werd Donderdagmiddag verklaard op het motorschip Prins Bernhard op de Rijn tussen Arnhem en Rotterdam door de heer J. G. Meyer , voorzitter van de Horecaf en directeur van Hotel de Witte Brug te Den Haag.
Het gehoor bestond uit ong. 80 leden van de Alg. Ned. Vereniging voor Vreemdelingenverkeer , die hun jaarlijks congres ditmaal afwisselend in Arnhem en Rotterdam hielden. Het gezelschap werd Woensdagavond door het Arnhemse gemeentebestuur ontvangen en was Donderdagmiddag aan boord gegaan , na een bezoek aan de Mijlpaal 1950. Vrijdag vindt in Rotterdam de jaarlijkse vergadering plaats. Behalve de heer Meyer sprak nog de heer H. W. Nieuwenhuis ,
adj.-directeur van het reisbureau Lissone-Lindeman , over het onderwerp : Hoe werkt een reisbureau.
De heer Meyer vond het verheugend dat er na de oorlog een gunstige wending gekomen is in de verhouding overheid-hotelier. Wat de hotelprijzen betreft ,
zeide de heer Meyer , dat deze in ons land wel veel hoger liggen dan vroeger , maar dat zij in verhouding met andere landen nog wel meevallen. Tenslotte gaf spr. tal van nuttige wenken over de inrichting van het hotel.
De heer Nieuwenhuis beschreef het ontstaan van het reisbureau in Nederland.
n.1. uit een bestaande bodedienst op Londen , tegelijk met de opening van de Rotterdamse Waterweg en het Noordzeekanaal tussen 1871 en 1876. Spr. ging uitvoerig in op de werkzaamheid van de bonafide reisbureaux , waarbij hij het betreurde dat de naam reisbureau niet beschermd is , zodat honderden ondernemingen zich met deze naam kunnen tooien zonder dat zij aan de algemene kenmerken van een reisbureau voldoen.
Tenslotte gaf jhr. W Boreel , directeur van Lissone-Lindeman , een overzicht van de diverse fazen in de opleiding van personeel voor reisbureaux.




