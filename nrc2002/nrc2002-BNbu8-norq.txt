DOCUMENT : 8 of 111

PAPER : NRC Handelsblad

DATE : December 14, 2002


BYLINE : DOOR EEN ONZER REDACTEUREN

SECTION : Buitenland ; Pg. 5

LENGTH : 202 words

DATELINE : ROTTERDAM , 14 DEC.

BODY :

HEADLINE : Het woord is nu eerst aan de juristen

Na de onderhandelaars is het woord aan de juristen. Zij leggen de komende
weken de laatste hand aan het ontwerp-toetredingsverdrag , dat circa 6.000
pagina's zal tellen.

Vervolgens is het Europees Parlement ( opnieuw ) aan zet. Het Parlement moet
instemmen met de toetreding van nieuwe lidstaten. Het zal de kandidaten
afzonderlijk beoordelen en kan dus in beginsel per land «ja» of «nee» zeggen.

Daarna zijn de parlementen van de lidstaten en de kandidaat-landen aan de
beurt. Ook zij moeten het verdrag goedkeuren. De kandidaten en zullen hiervoor
komend voorjaar ook referenda houden.

Het toetredingsverdrag zal volgens de planning op 16 april worden
ondertekend. Dit gebeurt in Athene , hoofdstad van Griekenland dat komend
halfjaar het EU-voorzitterschap bekleedt.

In november volgend jaar brengt de Europese Commissie rapporten uit over de
kandidaten. Mocht blijken dat er nog afspraken niet zijn nagekomen , dan kunnen
op die terreinen alsnog overgangsperiodes worden ingevoerd.

Op 1 mei 2004 moet het toetredingsverdrag geratificeerd zijn door de
vijftien oude en de tien nieuwe lidstaten. Dan treedt het verdrag officieel in
werking.


TAIL :
Buitenlandse betrekkingen ; Politiek en Staat

