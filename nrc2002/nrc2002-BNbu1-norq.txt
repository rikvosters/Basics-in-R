DOCUMENT : 1 of 111

PAPER : NRC Handelsblad

DATE : December 14, 2002


BYLINE : CHARLES BOISSEVAIN , LEIDSCHENDAM

SECTION : Buitenland ; Pg. 4

LENGTH : 225 words

BODY :

HEADLINE : Rouwbetuigingen 1

Kritiek op rouwbetuigingen ligt in de taboesfeer. Net als op de zeer
welvarende uitvaartbranche. Hierover zwijgt men besmuikt.

Het artikel van Sabine Haenen «Rouwadvertenties moeten sober zijn» ( NRC
Handelsblad , 10 december ) vraagt om drie aanvullingen.

Het gebeurt vaak dat er namens een bedrijf drie advertenties staan van de
raad van bestuur , van de raad van commissarissen , van de ondernemingsraad die
alledrie de scherpzinnige adviezen en warme menselijkheid van de overledene
prijzen. Dat hadden ze best gezamenlijk mogen doen.

Het gebeurt ook vaak dat allerlei overheidsdiensten advertenties zetten voor
voormalige medewerkers die al jaren zijn gepensioneerd. De vraag is of dat moet.

Prive-advertenties worden prive betaald dat moet men zelf weten. Maar
overheidsadvertenties worden betaald met belastinggeld hierbij past de uiterste
terughoudendheid. Ruim 20 cm. is heel normaal voor twee advertenties en dat kost
de overheid ( ons ) dan zo'n 1818 euro ( vierduizend gulden ); in een krant , maar
meestal betreft het een aantal kranten.

En , zoals Sabine Haenen opmerkt , vaak blijft dan ook nog een gewone aardige
brief naar de nabestaanden achterwege. Om maar te zwijgen van de mogelijkheid
ook later nog eens iets van je te laten horen.


TAIL :
Overheidsfinancien ; Leven en dood ; Algemeen ; Economie ; Nationale
Economie

