DOCUMENT : 25 of 79

PAPER : NRC Handelsblad

DATE : December 12, 2002


BYLINE : DOOR ONZE KUNSTREDACTIE

SECTION : Kunst ; Pg. 10

LENGTH : 232 words

DATELINE : AMSTERDAM , 12 DEC.

BODY :

HEADLINE : Uitgeverij Van Gennep wordt weer zelfstandig

Uitgeverij Van Gennep wordt weer zelfstandig. Uitgever Chris ten Kate neemt
alle aandelen per 1 januari 2003 over van eigenaar Wereldbibliotheek. Daarmee
komt een van de traditioneel meest «dwarse» uitgeverijen van Nederland weer op
eigen benen te staan.

Het bedrijf werd in 1969 opgericht door Rob van Gennep en maakte in de jaren
zeventig naam met maatschappijkritische werken van veelal marxistische auteurs.
Daarna braken financieel moeilijke tijden aan , maar Ten Kate verwacht dat het de
afgelopen jaren gereorganiseerde bedrijf dit jaar uit de rode cijfers komt. «De
uitgeverij is nu gezond , de omzet heeft zich goed ontwikkeld. We geven 30 a 35
titels per jaar uit , ik hoop dat het er 50 kunnen worden. In de traditie van Van
Gennep zal daar veel actuele non-fictie bijzitten , maar ik wil ook de literaire
lijn voortzetten.» Volgens Joos Kat ( Wereldbibliotheek ) is de verzelfstandiging
voor beide partijen beter. «Toen ik Van Gennep vijf jaar geleden overnam hoopte
ik daarmee de slagkracht van Wereldbibliotheek te vergroten en wilde ik
voorkomen dat Van Gennep door een groot concern zou worden opgeslokt. Dat
laatste doel kan echter het beste worden bereikt als het bedrijf een uitgever
heeft die ook de eigenaar is.» Hoeveel Ten Kate voor de aandelen Van Gennep
heeft betaald , willen de betrokkenen niet kwijt. Bij Van Gennep werken vier
mensen.


TAIL :
Uitgevers ; Media

