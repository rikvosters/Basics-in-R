DOCUMENT : 19 of 201

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Economie ; Pg. 11

LENGTH : 138 words

DATELINE : MONNICKENDAM , 14 DEC.

BODY :

HEADLINE : Visbedrijf Dimo gaat dicht

Het visverwerkingsbedrijf Diepvries Monnickendam ( Dimo ) staakt op korte
termijn de activiteiten. Dat heeft het Belgische moederbedrijf Pieters Groep
gisteren bekendgemaakt. De arbeidsplaatsen van de 130 medewerkers worden
hierdoor bedreigd. Een belangrijke oorzaak van de sluiting is het beperken van
de vangstquota voor schol. «Op die manier komt er overcapaciteit van de
productie» , verklaarde directeur F. Tierenteyn van Pieters Groep. Ook de markt
valt tegen. In het Verenigd Koninkrijk en Duitsland is dit jaar ongeveer 10
procent minder diepvriesvis gekocht. Pieters Groep heeft in Lemmer ook nog een
vestiging , Gebroeders Sterk. Tussen de vijftien en twintig mensen uit
Monnickendam kunnen daar terecht.


TAIL :
Werkgelegenheid ; Agro-industrie ; Economie ; Bedrijfstakken ; Agrarische
Sector ; Sociale Economie

