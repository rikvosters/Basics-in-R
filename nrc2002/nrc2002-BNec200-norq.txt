DOCUMENT : 200 of 201

PAPER : NRC Handelsblad

DATE : December 9, 2002


BYLINE : DOOR EEN ONZER REDACTEUREN

SECTION : Economie ; Pg. 13

LENGTH : 417 words

DATELINE : ROTTERDAM , 9 DEC.

BODY :

HEADLINE : NS willen verlies op treintaxi's terugbrengen

De Nederlandse Spoorwegen willen hun bijdrage aan de treintaxi terugbrengen.
Vanaf komende zondag rijden er vanaf vijf stations , waaronder Utrecht , geen
treintaxi's meer , zo bevestigde een woordvoerder van NS vandaag. Het is een van
de maatregelen die het verlies op de goedkope taxi's moet terugbrengen. De NS
moeten nu naar eigen zeggen «enige miljoenen» per jaar toeleggen op de
treintaxi. Behalve in Utrecht worden ook de standplaatsen Vleuten , Almere
Centrum , Maassluis en Schiedam Centrum opgeheven.

Treintaxi , dat valt onder NS-dochter Transvision , kost dit jaar 15,7 miljoen
euro. De inkomsten bedragen 8,9 miljoen. Het verlies van 6,8 miljoen komt geheel
voor rekening van de NS. Onder meer door het sluiten van standplaatsen moet dit
verlies stapsgewijs worden teruggebracht tot 1,9 miljoen euro in 2006. Het is de
eerste keer in het twaalfjarig bestaan van treintaxi dat de NS erop bezuinigt.

De NS blijven desondanks investeren in treintaxi , omdat 10 procent van de
treinreizigers dankzij de treintaxi voor de trein kiest. Transvision is zelf
ook , vanaf augustus , bezig te bezuinigen. Transvision hoopt dat provincies en
gemeentes bij zullen dragen in de financiering van de treintaxi. De provincies
Zuid-Holland en Gelderland subsidieren al een deel en Transvision is in gesprek
met de provincies Noord-Brabant en Friesland. Een andere voor Transvision
positieve ontwikkeling is dat het ministerie van Verkeer en Waterstaat heeft
aangegeven dat de treintaxi nog tot eind 2003 binnen de subsidieregeling voor
openbaar vervoer valt.

Transvision verwacht ook met andere vervoersmaatschappijen afspraken te
kunnen maken over financiele bijdrages. Transvision meldde in augustus met acht
treintaxistandplaatsen te stoppen , maar met behulp van bijdrages van de
provincie Groningen en spoorvervoerder NoordNed , blijven de treintaxi Winschoten
en Delfzijl behouden. Ook de treintaxi in Voorburg blijft voorlopig bestaan.
Transvision verzekert dat er in 2003 geen treintaxi's verdwijnen. Of op den duur
alle treintaxi's behouden kunnen blijven , weet Transvision nog niet. De
gesprekken met provincies , gemeentes en vervoersmaatschappijen zijn nog in een
vroeg stadium.

Rover , een onafhankelijke reizigersvereniging , vindt de bezuinigingen op
Treintaxi een «slechte zaak». Volgens Rover hebben reizigers er niks aan als ze
van station naar station worden vervoerd. Zij willen van het ene adres naar het
andere adres komen.


TAIL :
Taxivervoer ; Verkeer en Vervoer ; Openbaar Vervoer

