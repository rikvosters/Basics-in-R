DOCUMENT : 73 of 80

PAPER : NRC Handelsblad

DATE : December 9, 2002


BYLINE : DOOR ONZE REDACTEUR MARK HOOGSTAD

SECTION : Sport ; Pg. 18

LENGTH : 845 words

DATELINE : ROTTERDAM , 9 DEC.

BODY :

HEADLINE : Progressie hockeysters leidt niet tot wereldtitel

Met een tweede plaats besloten de Nederlandse hockeysters gisteren het WK in
Australie. Dat was meer dan critici vooraf dachten.

Ontgoocheld was hij , de bondscoach die twee jaar geleden bij zijn
aanstelling slechts tevreden beweerde te zijn met de wereldtitel. Dat bleek
gisteren , in de finale tegen het technisch vaardige en temperamentvolle
Argentinie , te hoog gegrepen , zo moest Marc Lammers schoorvoetend erkennen na de
verloren strafballenserie in het Perth Hockey Stadium.

Lammers« teleurstelling was begrijpelijk. Tegen het ongeslagen Argentinie
dat in negen WK-duels slechts drie tegentreffers moest incasseren , vervielen de
hockeysters in een oude fout door in de eerste 35 minuten te veel ontzag te
tonen voor het Argentijnse team. Na rust wierp Nederland de schroom van zich af ,
met dank ook aan Argentinie dat zich liet wegdrukken.

Eenmaal thuis zal Lammers beseffen een bevredigende prestatie te hebben
neergezet. Ook al lijken de hockeysters weinig progressie te hebben gemaakt.
Vier jaar geleden eindigde de ploeg eveneens op de tweede plaats. Maar tussen
die prestatie en die van gisteren zit een wereld van verschil.

De winst schuilt vooral in de mentaliteitsverandering. Lammers heeft het gif
teruggebracht in de ploeg , die onder zijn voorganger Van 't Hek vooral
vertrouwde op een vermeend technisch-tactisch surplus. Dat bleek niet voldoende.
Fysieke en mentale kracht zijn sinds tien jaar ook in het als braaf bestempelde
vrouwenhockey de sleutelbegrippen.

Symbool voor die overlevingsdrang stond Janneke Schopman. Na vrijdag in de
halve finale tegen China ( 1-0 ) te zijn geveld door een bal op het
rechterjukbeen , verbeet de 25-jarige verdedigster van Den Bosch twee dagen later
de pijn. Met een bepleisterd gezicht en een opgezwollen wang trok Schopman ten
strijde tegen Argentinie.

Lammers staat te boek als »zeer innovatief« , maar die kwalificatie klopt ten
dele. Wie de lange lijst met noviteiten overziet , kan niet anders dan
concluderen dat hij inderdaad »geen Willy Wortel« is , zoals hij voor het
toernooi opmerkte. »Realistisch« lijkt een rakere typering.

Zijn belangrijkste bijdragen bleven vrijwel onopgemerkt : de introductie van
handbeschermers en in het verlengde daarvan , de verfijning van de »lage zit« ,
een manier van verdedigen waarbij spelers zo diep door de knieen gaan dat de
stick moeiteloos plat gelegd kan worden. Onder oud-aanvaller Van 't Hek lag het
accent op de voorste linie , oud-verdediger Lammers herstelde de balans en bouwde
aan een solide defensie.

Daarbij schroefde hij de trainingsintensiteit op en eiste hij van zijn
speelsters dat zij hun sport zwaarder lieten wegen dan hun maatschappelijke
carriere. Ook dat was een trendbreuk. Zo hard liet Lammers zijn speelsters de
laatste maanden trainen dat enkele clubcoaches vreesde dat de selectie uitgeput
in Australie zou arriveren. Dat bleek niet het geval , nadat de bondscoach net op
tijd gas terugnam. Het verklaart het stroeve slot van de WK-voorbereiding ,
waarin Nederland vier van de zes oefenduels verloor.

Lessen trok Lammers uit de Olympische Spelen in Sydney ( 2000 ) , waar de
»bronzen« ploeg van zijn voorganger een debacle wist af te wenden dankzij een
combinatie van geluk en wijsheid. Het gegoochel met de aanvoerdersband had de
onderlinge verhoudingen zodanig verziekt dat Van 't Hek , wat hij ook deed , zei
of probeerde , de hierarchie niet wist te herstellen. In die val trapte Lammers
niet. Eerst rouleerde de band , vervolgens werd routinier Mijntje Donners sinds
gisteren met 192 caps recordinternational gebombardeerd tot aanvoerster.

Impopulaire maatregelen schuwde Lammers niet. Hij verwijderde zonder pardon
routinier Dillianne van den Boogaard uit de ploeg , toen bleek dat de 28-jarige
verdedigster van Amsterdam niet aan de eisen voldeed. Haar verbanning kwam als
een schok voor de rest van de selectie , maar bevestigde slechts hetgeen de
speelsters al wisten : Lammers» wil is wet.

Vraag is evenwel of de oud-bondscoach van Spanje de teugels niet al te strak
heeft aangehaald , nu in Perth vooral is gebleken dat Nederland tegenwoordig meer
met het verstand dan met het hart speelt. Dat laatste is , getuige ook de
emotionele uitbarstingen na afloop , het domein van Argentinie , de ploeg waarvan
de kern acht jaar geleden in Dublin al vice-wereldkampioen werd. Aangevuurd door
een fanatieke coach ( Sergio Vigil ) paren de Las Leonas ( De Leeuwinnen ) passie
aan technisch-tactisch vernuft en mentale hardheid.

Zover is Nederland nog niet , zo bewezen gisteren ook de vier missers in de
eerste strafballenserie , toen slechts een speelster ( Fatima Moreira de Melo )
raak pushte vanaf zes meter veertig. Argentinie faalde weliswaar ook in de
eerste reeks , maar herstelde zich. Tot vreugde ongetwijfeld van de
internationale hockeyfederatie , de bond die mondialisering nastreeft en met
China ( winnaar van de laatste Champions Trophy ) en Argentinie twee fraaie
affiches heeft.

Mijntje Donners is ontgoocheld door de knieen gegaan na de gemiste
strafschop van Fatima Moreira de Melo. ( Foto AP )


TAIL :
Hockey ; Sport

