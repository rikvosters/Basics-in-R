DOCUMENT : 75 of 201

PAPER : NRC Handelsblad

DATE : December 12, 2002


SOURCE : ANP

BYLINE : ( ANP )

SECTION : Economie ; Pg. 16

LENGTH : 133 words

DATELINE : HAAKSBERGEN , 12 DEC.

BODY :

HEADLINE : Twentsche Kabel dieper in het rood door afwaardering

Twentsche Kabel komt dieper in de rode cijfers door een forse afwaardering.
Het bedrijf meldde vandaag dat het 58 miljoen euro afschrijft op bezittingen in
China. Daarvoor moet de onderneming een bijzondere last nemen , die een negatieve
invloed heeft op de nettowinst. Twentsche Kabel , dat eerder dit jaar een
winstwaarschuwing gaf , levert systemen en netwerken voor ICT en elektrotechniek.
In een verklaring zegt het bedrijf dat de afwaardering een beperkte invloed
heeft op de balans. De solvabiliteit ( het vermogen van het bedrijf om op lange
termijn aan zijn verplichtingen te kunnen voldoen ) komt uit op ongeveer 45
procent. Twentsche Kabel verwacht derhalve geen belemmering bij het vinden van
financiering van activiteiten de komende jaren.


TAIL :
Industrie ; Economie ; Bedrijfstakken

