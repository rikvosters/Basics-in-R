DOCUMENT : 92 of 123

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Binnenland ; Pg. 3

LENGTH : 264 words

DATELINE : ROTTERDAM , 10 DEC.

BODY :

HEADLINE : McDonald's doelwit van bomaanslag

De explosie in een restaurant van de Amerikaanse fastfood keten McDonald's ,
vorige week in het Indiase Bombay is toch veroorzaakt door een bom. Aanvankelijk
werd uitgegaan van een gasexplosie.

Volgens de politie van Bombay is het na de vondst van bomfragmenten in het
verwoeste restaurant in hoofdstation van Bombay zeker dat het om een aanslag
ging. Daarbij raakte afgelopen vrijdag 23 mensen gewond. Onduidelijk is wie de
aanslag heeft gepleegd.

De dag daarvoor explodeerde een bom in een restaurant van McDonald's in de
Oost-Indonesische stad Makassar. Daarbij kwamen drie mensen om.

Hoewel de aanslag in Indonesie ook een binnenlandse component had , het
winkelcentrum waar zich het filiaal van McDonald's bevond was het eigendom van
de Indonesische superminister van Welzijn , tevens bemiddelaar bij de
vredesbesprekingen tussen moslims en christenen op de Molukken en
Midden-Sulawesi , lijkt toch een patroon te bestaan van aanslagen op filialen van
Amerikaanse fastfoodrestaurants.

Zo zijn het afgelopen jaar op negen verschillende plaatsen aanslagen
gepleegd op vestigingen van McDonald's , Pizza Hut en Kentucky Fried Chicken. De
aanslagen werd gepleegd in Saoedi-Arabie , Libanon , Rusland , Ecuador ,
Griekenland , China en Pakistan. Bij vijf van die aanslagen ging het om
vestigingen van McDonald's.

In Indonesie wordt nu onderzocht of de aanslag daar het werk is geweest van
de terreurgroep Al-Qaeda. Verschillende van de andere aanslagen zijn herleid
naar moslimextremistisch geweld.


TAIL :
Terrorisme ; Politiek en Staat ; Binnenlandse Politieke Onrust

