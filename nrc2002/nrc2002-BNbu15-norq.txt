DOCUMENT : 15 of 111

PAPER : NRC Handelsblad

DATE : December 14, 2002


SOURCE : AFP

BYLINE : ( AFP )

SECTION : Buitenland ; Pg. 4

LENGTH : 149 words

DATELINE : RABAT , 14 DEC.

BODY :

HEADLINE : Spaanse vissers naar Marokko

De Marokkaanse koning Mohammed VI heeft Spaanse vissers uit de regio Galicie
toestemming gegeven om hun netten voorlopig uit te werpen in de Marokkaanse
wateren. Dat meldde het Marokkaanse persbureau MAP gisteren. Door de schipbreuk
van de olietanker Prestige kunnen de vissers niet voor de eigen kust werken.
Marokko , volgens de vorst «buur en vriend» van Spanje , deelt de zorgen van de
Spanjaarden en de vissers die door de ramp zijn getroffen. De Spaanse en
Marokkaanse regering besloten deze week weer ambassadeurs uit te wisselen. De
relatie tussen beide landen verslechterde twee jaar geleden toen zij geen
akkoord konden bereiken over de rechten van de Spaanse vissers in de Marokkaanse
wateren. De ruzie liep deze zomer hoog op.


TAIL :
Milieurampen ; Visserij ; Buitenlandse betrekkingen ; Politiek en Staat ;
Economie ; Bedrijfstakken ; Agrarische Sector ; Rampen en Ongevallen

