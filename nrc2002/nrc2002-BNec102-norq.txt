DOCUMENT : 102 of 201

PAPER : NRC Handelsblad

DATE : December 12, 2002


BYLINE : DOOR EEN ONZER REDACTEUREN

SECTION : Economie ; Pg. 13

LENGTH : 333 words

DATELINE : DEN HAAG , 12 DEC.

BODY :

HEADLINE : Hof : expats mogen kosten aftrekken

De Nederlandse belastingwetgeving is in strijd met het Europese recht voor
het vrije verkeer van werknemers. Nederlanders die een deel van het jaar in het
buitenland werken en daar belasting betalen , mogen hun fiscale aftrekposten
voortaan volledig aftrekken van de in Nederland te betalen inkomstenbelasting.

Dat heeft het Europese Hof van Justitie vanmorgen bepaald in een arrest , dat
was aangespannen door belastingadviseur Van der Jagt van KPMG Meijburg.

Van der Jagt verdedigde het belang van zijn client De Groot , die in 1994
enige maanden in het buitenland heeft gewerkt en volgens het nu geldende
Nederlandse belastingrecht daarom niet in aanmerking kwam voor volledige aftrek
van ( in dit geval ) zijn alimentatiekosten.

Op grond van de huidige Nederlandse wetgeving en belastingverdragen stelt de
Belastingdienst dat aftrekposten slechts toegestaan worden voor de periode dat
iemand in Nederland werkachtig is geweest. Over die periode wordt immers ook
inkomstenbelasting geheven. Iemand die bijvoorbeeld de helft van de tijd in het
buitenland werkt , mag nu aftrekposten als lijfrentes , alimentatie , ziektekosten ,
scholingsuitgaven en giften ook slechts voor de helft aftrekken ( het zogenoemde
werkstaatbeginsel ) . Volgens Van der Jagt gaat het om ongeveer 20.000
Nederlanders. De meeste Europese lidstaten hanteren het zogenoemde
woonlandbeginsel , waarbij de belastingaftrek gerelateerd is aan het land waar de
werknemer ingezetene is. Van der Jagt stelde dat daarmee onrecht wordt gedaan
aan het Europees verdrag dat het vrije verkeer van weknemers regelt.

Het ministerie van Financien liet vanmorgen in een reactie weten vanaf
vandaag alsnog alle aanvragen voor volledige aftrek te zullen honoreren. Verder
onderzoekt het ministerie of er in de belastingverdragen met de lidstaten
afspraken gemaakt kunnen worden over de aftrekbaarheid en de belastingen.


TAIL :
Loon en inkomen ; Belastingheffing ; Economie ; Nationale Economie ;
Overheidsfinancien ; Sociale Economie

