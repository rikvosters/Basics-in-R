DOCUMENT : 84 of 123

PAPER : NRC Handelsblad

DATE : December 11, 2002


BYLINE : DOOR ONZE REDACTEUREN FREEK STAPS EN JOS VERLAAN

SECTION : Binnenland ; Pg. 2

LENGTH : 346 words

DATELINE : DEN HAAG , 11 DEC.

BODY :

HEADLINE : NMa rekent onterecht op 1 mld schade

De Nederlandse Mededingingsautoriteit ( NMa ) heeft zich bij het berekenen van
de benadeling van de Nederlandse overheid door de bouwsector ten onrechte
gebaseerd op Amerikaanse berekeningsmethoden. Dat zegt de Federal Trade
Commission ( FTC ) , waar de wijze van berekenen vandaan komt.

De NMa stelt dat de overheid tussen 1998 en 2000 voor een miljard euro is
benadeeld door de prijsverhogingen die de bouwsector bij infrastructurele werken
heeft doorgevoerd. De kartelautoriteit baseert dit bedrag op Amerikaanse
bevindigingen die stellen dat wegenbouwkartels in de Verenigde Staten de prijzen
10 procent hoger hebben gemaakt. De NMa heeft deze berekeningswijze overgenomen
en meegedeeld aan de parlementaire enquetecommissie , die morgen haar bevindingen
bekend maakt. «Maar die tien procent is slechts een zeer ruwe schatting. Voor
correcte bedragen zijn harde economische data noodzakelijk» , zegt D. Scheffman ,
directeur van de economische afdeling van de Amerikaanse FTC , de Amerikaanse
tegenhanger van de NMa. Volgens Scheffman verschilt het percentage van mogelijke
prijsverhogingen van geval tot geval «Het kan ook wel nul procent zijn.»

De NMa-woordvoerder stelt echter dat «de berekening toegepast kan worden.
Doordat afspraken gemaakt zijn , wordt de prijs met tien procent verhoogd.»

De bouwsector heeft toegegeven dat het onwettige afspraken heeft gemaakt ,
maar spreekt tegen dat dit tot prijsverhogingen heeft geleid. Volgens de sector
hadden de concurrentiebeperkende afspraken slechts werkverdeling als doel.
Scheffman : «Dat is een veelgehoord excuus , en het heeft zelfs een kern van
waarheid. Kartels worden slechts zelden aangegaan met prijsverhoging als doel.»

Volgens de FTC is het onverantwoord bedragen te noemen wanneer economen niet
over data beschikken. De prijzen van het Nederlandse bouwkartel zouden volgens
hem vergeleken moeten worden met de prijzen van bouwprojecten in Belgie en
Duitsland , niet met de Verenigde Staten.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

