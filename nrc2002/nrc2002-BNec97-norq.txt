DOCUMENT : 97 of 201

PAPER : NRC Handelsblad

DATE : December 12, 2002


BYLINE : DOOR EEN ONZER REDACTEUREN

SECTION : Economie ; Pg. 13

LENGTH : 419 words

DATELINE : ROTTERDAM , 12 DEC.

BODY :

HEADLINE : Italie en Griekenland willen invoering biljet van een euro

Komt er een biljet van een euro , zoals er ook een biljet van een dollar
bestaat ? Sommige Europese landen , zoals Italie en Griekenland , zijn daar
voorstander van - om de inflatie te beteugelen. Briefjes zouden minder snel
worden uitgegeven dan munten.

De Nederlandsche Bank ziet de noodzaak er niet van in. «Wij hebben geen
signalen uit de Nederlandse markt gekregen dat daaraan behoefte is» , zei een
woordvoerder van de bank vandaag. Oostenrijk en Belgie zijn wel voorstander ,
mits aan bepaalde condities wordt voldaan.

De Europese Centrale Bank reageert terughoudend. Volgens de ECB is de
behoefte aan zo'n biljet in 1996 onderzocht. «Toen is vastgesteld dat het niet
nodig was en sindsdien is dat standpunt niet veranderd» , zei vandaag een
woordvoerder. Of de invoering van het biljet opnieuw op de agenda van de raad
van bestuur van de ECB is gezet , wil hij niet zeggen. «Wij doen daarover geen
mededelingen.». Wel bevestigt hij dat Italie en Griekenland voorstanders zijn
van de invoering.

De Oostenrijkse centrale bank is dat eveneens , mits aan bepaalde condities
wordt voldaan. «Er moet rekening worden gehouden met de algehele financiele en
economische situatie in Europa» , zei een woordvoerder vandaag. «Wij willen het
biljet van een euro niet zonder meer invoeren.» Ook de Belgische centrale bank
is voorstander , mits eerst studie wordt gemaakt naar de haalbaarheid. Gouverneur
Guy Quaden van de Nationale Bank van Belgie zegt het niet-bestaan van het biljet
«te betreuren». Hij wijst er op dat het biljet van een dollar juist aan de
populariteit van de Amerikaanse dollar heeft bijgedragen.

Vooral in Griekenland bestaat verzet tegen de euromunten. Volgens Griekse
economen zou de euro tot een nieuw en guller uitgavenpatroon hebben geleid. De
Grieken zouden niet genoeg respect voor de munten hebben en vaak op eigen
initiatief aan het afronden zijn geslagen. Fooien en bijvoorbeeld ook giften aan
de kerk zijn veel royaler geworden. In september riep de Griekse
consumentenorganisatie een kopersstaking uit tegen de hoge prijzen. Hier en daar
werd er toen voor gepleit de munten van een en twee euro in papier uit te
voeren , omdat dat meer zuinigheid zou opwekken.

Ook in Italie bestaat de vrees voor hogere inflatie. De euro was begin dit
jaar zelfs zo controversieel in Italie , dat na kritiek op de euro van drie
collega-ministers de minister van Buitenlandse Zaken aftrad.

De Nederlandse euro


TAIL :
Betalingsverkeer ; Economie ; Bedrijfstakken ; Bank- en Verzekeringswezen

