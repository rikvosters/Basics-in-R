DOCUMENT : 61 of 79

PAPER : NRC Handelsblad

DATE : December 10, 2002


BYLINE : DOOR ONZE KUNSTREDACTIE

SECTION : Kunst ; Pg. 10

LENGTH : 225 words

DATELINE : AMSTERDAM , 10 DEC.

BODY : 

HEADLINE : Muziek onderbedeeld

De componistenvereniging «Componisten '96 » protesteert bij de gemeente
Amsterdam tegen het «te vondeling leggen» van de Matthijs Vermeulen Prijs , de
enige prijs voor componisten. Het Amsterdams Fonds voor Kunst wil van die prijs
af , evenals van 17 andere Amsterdamse jaarlijkse kunstprijzen. Verder zouden 15
aanmoedigingsprijzen moeten worden afgeschaft. Het Amsterdamse Fonds voor de
Kunst wil alle prijzen vervangen door de «Amsterdam Prijs» van 35.000 euro , die
jaarlijks aan drie kunstenaars moet worden toegekend. De gemeenteraad spreekt
daar donderdag over.

Het Fonds wil de Matthijs Vermeulen Prijs elders onderbrengen. Volgens Jan
Bas Bolle van Componisten '96 kan het Amsterdams Fonds voor de Kunst niet zomaar
af van zijn verantwoordelijkheid ten opzichte van de muziekwereld. «Het Fonds
kan niet de Matthijs Vermeulen Prijs , die een grote uitstraling heeft , 
uitplaatsen en aan een andere instelling opdringen , zonder dat de financiering
is geregeld.»

Bolle vindt ook dat de muzieksector in de prijzenwereld sterk onderbedeeld
is. Oeuvreprijzen bestaan niet , ook voor belangrijke uitvoerende musici zijn er
geen prijzen. «De glamour en de aandacht die het Boekenbal jaarlijks geeft aan
de literatuur , bestaat helaas niet voor de muziek.»


TAIL : 
Onderscheidingen ; Klassieke muziek ; Kunst en Cultuur ; Kunst ; Muziek ; 
Algemeen

