DOCUMENT : 35 of 44

PAPER : NRC Handelsblad

DATE : December 10, 2002


BYLINE : SANDER FAAS , AMSTERDAM

SECTION : Opinie ; Pg. 8

LENGTH : 323 words

BODY :

HEADLINE : Arabisch-Europese Liga

In navolging van de Belgische premier Verhofstadt , richt nu ook het CDA bij
monde van Camiel Eurlings de pijlen op de Arabisch-Europese Liga ( AEL ) ( NRC
Handelsblad , 3 december ) . Aanleiding hiervoor is de aankondiging van Abu Jahjah ,
de charismatische voorman van de beweging , dat de AEL van zins is haar
activiteiten ook naar ons land uit te breiden. En dat wil Eurlings voorkomen.
Hij pleit daarom , al voor de oprichting van zo'n beweging , voor een verbod. Op
zijn minst opmerkelijk. Nog opmerkelijker is het feit dat uit de argumentatie
van Eurlings blijkt dat hij zich voornamelijk verzet tegen de denkbeelden van de
AEL. Daarmee begeeft hij zich op zeer glad ijs.

Ondanks het feit dat er nog veel vragen bestaan rond de intenties van de AEL
en ondanks het feit dat deze beweging in Belgie volkomen legaal opereert , heeft
Eurlings zijn conclusies al getrokken. Verwijzend naar geruchten dat Abu Jahjah
in Libanon betrokken zou zijn geweest bij de Hezbollah en het feit dat de
Belgische justitie onderzoek doet naar de rol van de AEL bij de rellen in het
Antwerpse Borgerhout , betitelt hij de AEL als «een militante , opruiende
organisatie». Hij noemt de beweging zelfs in een adem met de Europese lijst van
terroristische bewegingen.

Dat hij zich zorgen maakt over het feit dat de denkbeelden van de AEL vooral
onder Marokkaanse jongeren gretig aftrek vinden , is zijn goed recht. Dat hij de
denkbeelden van de AEL als niet bevordelijk voor het intergratieproces
beschouwt , kan ook niemand hem kwalijk nemen. Maar door slechts op grond van
geruchten een hem onwelgevalige beweging te willen verbieden , diskwalificeert
Eurlings zich als democraat. Zijn minachting voor de vrijheid van meningsuiting ,
de vrijheid tot vereniging en de vrijheid van vergadering is stuitend en velen
malen ernstiger dan de bedreiging die artikel 23 ten deel valt.


TAIL :
Islam ; Minderheden ; Maatschappij ; Bevolking ; Levensbeschouwing ; Religie

