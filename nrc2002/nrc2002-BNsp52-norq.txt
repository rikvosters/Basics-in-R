DOCUMENT : 52 of 80

PAPER : NRC Handelsblad

DATE : December 11, 2002


BYLINE : DOOR ONZE SPORTREDACTIE

SECTION : Sport ; Pg. 13

LENGTH : 333 words

DATELINE : ROTTERDAM , 11 DEC.

BODY :

HEADLINE : Inter wint ook van Bayer Leverkusen

In groep A van de Champions League stevent Internazionale rechtstreeks af op
een plaats in de kwartfinales. De Italiaanse ploeg won gisteren in Milaan met
3-2 van Bayer Leverkusen , de verliezend finalist van vorig seizoen. Inter was
dit najaar in de eerste ronde van de Champions League twee keer te sterk voor
Ajax.

Vorige week won Inter in Engeland zijn openingsduel in de tweede ronde met
4-1 van Newcastle United , dat gisteravond niet in actie kwam. De uitwedstrijd
tegen FC Barcelona werd naar vanavond verdaagd wegens overvloedige regenval in
de Catalaanse hoofdstad. Het veld in stadion Nou Camp stond blank , nadat de
arbitrage de natte grasmat eerder op de dag nog had goedgekeurd.

In stadion San Siro leek het duel tussen Inter en Leverkusen binnen een half
uur beslist in Italiaans voordeel. Middenvelder Di Biaggio scoorde twee keer
voor de nerazzurri. Een kwartier na rust maakte de Kroaat Zivkovic de eerste
tegentreffer voor Leverkusen , dat vorig seizoen op eigen veld met 3-1 verloor
van Barcelona.

In de laatste tien minuten scoorden beide ploegen in Milaan ieder nog een
keer. De Argentijnse aanvaller Crespo , die in de Arena tegen Ajax ook twee keer
scoorde , bracht Inter op een veilige 3-1 voorsprong. In de slotminuut redde de
Braziliaan Franca de spreekwoordelijke eer voor Leverkusen , dat met nul punten
weinig uitzicht heeft op een plaats bij de laatste acht.

De Duitse voetbalclub Schalke 04 is gisteren in de derde ronde van
UEFA-Cuptoernooi verrassend uitgeschakeld. De ploeg uit Gelsenkirchen verloor in
de return voor eigen publiek met 4-1 van Wisla Krakau. In Polen had Schalke twee
weken geleden met een 1-1 gelijkspel nog een gunstige uitgangspositie gecreeerd
voor de return.

Schalke verloor 25 jaar geleden voor het laatst een thuiswedstrijd om de
UEFA-beker. Vorige week woensdag werden de Konigsblauen ook al uitgeschakeld in
het toernooi om de nationale beker. Toen verloor Schalke na strafschoppen van
Bayern Munchen.


TAIL :
Voetbal ; Sport

