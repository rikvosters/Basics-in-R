DOCUMENT : 50 of 79

PAPER : NRC Handelsblad

DATE : December 11, 2002


BYLINE : AW

SECTION : Kunst ; Pg. 11

LENGTH : 250 words

BODY :

HEADLINE : Eclair met sperma

De komedie met «gross out» humor waarin kots , diarree , verschillende
lichaamsopeningen , en seks met oudere vrouwen een rol spelen bereikt zijn
historische dieptepunt met Van Wilder , Party Animal. De grap met sperma in
films , zoals begonnen in There's Something about Mary , en voortgezet in American
Pie , krijgt hier een extreem vervolg. Het gehele studentencorps krijgt eclairs
te eten gevuld met buldogsperma. Humor.

Van Wilder zit al zeven jaar op Coolidge College en wil maar niet
afstuderen. Als zijn vader dreigt zijn beurs in te trekken moet hij een andere
bron van inkomsten zoeken. Van is gelukkig heel bedreven in het organiseren van
feesten. Ondertussen krijgt schoolkrantjournaliste Gwen de opdracht een
onthullend stuk over hem te schrijven. Zij is de vriendin van een sadistische
rechtse corpsbal die zijn carriere en leven al helemaal gepland heeft.

De film begint met een zelfmoordpoging van iemand die ( bijna ) wordt
verijdeld door Van Wilder. De jongen komt terecht in het vangnet van de
brandweer. Dit tekent de humor van de film. Een echt subversieve film had hem
laten doodvallen. Maar zo'n soort zwarte komedie durven de makers niet aan. Van
heeft eigenlijk een hart van goud , en lijdt aan angst voor het leven. Hij is
bovendien een uitmuntend student , en ook nog eens een goede minnaar. Niet de
beroerde humor maakt de film onverteerbaar , maar deze conservatieve , lieflijke
onderlaag over liefde , familie ( Van maakt het goed met z'n vader ) , en
onbaatzuchtigheid.

