DOCUMENT : 156 of 201

PAPER : NRC Handelsblad

DATE : December 10, 2002


BYLINE : DOOR ONZE FINANCIELE REDACTIE

SECTION : Economie ; Pg. 16

LENGTH : 384 words

DATELINE : AMSTERDAM , 10 DEC.

BODY :

HEADLINE : Beurskoersen in Europa veren op

Dat Wall Street gisteren twee procent verloor was vanmorgen maar van zeer
beperkte invloed op de aandelenkoersen in Europa.

Het verlies was gistermiddag deels al verwerkt , en na een korte dip bij
opening konden de koersen licht omhoog.

De AEX-index stond rond het middaguur 0,5 procent hoger op 331,79 punten.
Ook elders in Europa kreeg tegen de middag het optimisme de overhand. Frankfurt
spande wat dat betreft de kroon met een winst van 1,9 procent. Gisteren was deze
beurs de sterkste daler ( 4,4 procent ) . De FTSE-index in Londen won 0,9 procent ,
de CAC-40 in Parijs klom met 0,4 procent.

Vooral de financiele waarden deden het goed. In Amsterdam wonnen Fortis ( 2,9
procent ) , Aegon ( 2,1 procent ) en ING ( 1,8 procent ) . ABN Amro , dat eerder op de
ochtend op verlies stond , kreeg er uiteindelijk 1,2 procent bij.

Elders in Europa waren branchegenoten en beoogde fusiepartners Commerzbank
( plus 5 procent ) en HVB ( plus 2,2 procent ) in trek. Het Franse BNP Paribas kreeg
er 2,4 procent bij en de aandelen van de Britse verzekeraar Royal & Sun Alliance
werden 1,8 procent duurder.

Een duidelijke stijger was ook KPN. Het telecomconern klom 1,8 procent naar
6,24 euro. NTT Docomo , de Japanse partner van KPN , liet voorbeurs weten geen
belangstelling te hebben in nieuwe aandelen van KPN's mobieletelefoniedochter.
Het belang van de Japanners in KPN Mobile verwatert daardoor van 15 procent tot
2,2 procent.

De handel was in afwachting van tussentijdse mededelingen over het lopende
kwartaal van Nokia. Deze Finse gsm-fabrikant gaf een iets lagere prognose voor
zijn omzet in het vierde kwartaal en hield de raming van zijn winst per aandeel
overeind.

De effectenbeurs in Tokio heeft de handel vanmorgen afgesloten met een
kleine daling , nadat ook gisteren de aandelenkoersen al licht waren gedaald. De
Nikkei-index ging met 23,53 punten omlaag tot 8804,52. Dat komt overeen met een
verlies van iets meer dan 0,25 procent. Van de andere beurzen in Azie was die in
Zuid-Korea lange tijd als enige hoger , maar uiteindelijk daalde ook hier de
beursindex met 0,9 procent. In Hongkong waren de koersen aan het eind van de
handel 0,1 procent lager. Australie beeindigde de beurshandel met een gemiddeld
koersverlies van 1,1 procent.


TAIL :
Financiele markten ; Economie ; Financien

