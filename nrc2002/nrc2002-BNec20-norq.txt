DOCUMENT : 20 of 201

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Economie ; Pg. 11

LENGTH : 170 words

DATELINE : ATLANTA , 14 DEC.

BODY :

HEADLINE : Coca-Cola stopt met prognoses

Coca-Cola breekt met de gewoonte in het Amerikaanse bedrijfsleven om
winstprognoses te geven. Het frisdrankenconcern vindt dat zulke prognoses het
uitvoeren van een strategie voor de lange termijn belemmeren , zo liet het
gisteren weten. Het besluit van Coca-Cola , een symbool voor de Amerikaanse
cultuur , is weinig minder dan een revolutie. Het geven van prognoses voor de
winst per aandeel voor een kwartaal of een jaar is in de Verenigde Staten
uitgegroeid tot een ware religie. De laatste tijd komen steeds meer bedrijven
ook nog eens met een tussentijdse aanpassing , een zogenoemde «trading update».
Beleggers en beursanalisten kijken met argusogen naar de prognoses. Als de
uiteindelijke resultaten van een bedrijf daar ook maar een beetje van afwijken ,
kan de beurskoers scherp reageren. Bij de boekhoudschandalen in de Verenigde
Staten is gebleken dat dat bedrijven ertoe kan brengen te knoeien met de cijfers
om maar niet uit de gunst te raken op de beurs.


TAIL :
Industrie ; Economie ; Bedrijfstakken

