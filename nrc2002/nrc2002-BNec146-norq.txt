DOCUMENT : 146 of 201

PAPER : NRC Handelsblad

DATE : December 11, 2002


BYLINE : DOOR EEN ONZER REDACTEUREN

SECTION : Economie ; Pg. 17

LENGTH : 596 words

DATELINE : ROTTERDAM , 11 DEC.

BODY :

HEADLINE : Oudgediende ; WILLIAM DONALDSON

Met de nominatie gisteren van de 71-jarige financiele veteraan William
( «Bill» ) Donaldson tot de nieuwe Amerikaanse beurstoezichthouder hoopt de
Amerikaanse president , George W. Bush , het geschonden imago van ondernemend
Amerika te herstellen. Donaldsons voorganger , Harvey Pitt , was aan de
boekhoudschandalen ten onder gegaan wegens zijn onhandig opereren en autoritaire
optreden , dat kwaad bloed zette bij het Amerikaanse Congres.

Donaldson is een oudgediende en een goede bekende van Bush. Zijn eerste baan
op Wall Street was bij beursmakelaar G.H. Walker & Co , van Herbert Walker , de
oud-oom van de president. Van diens oom Jonathan , de broer van president George
H.W. Bush , was hij jaargenoot op de Yale Universiteit , en met de familie Bush is
hij sindsdien goed bevriend.

Donaldson was medeoprichter van de zakenbank Donaldson Lufkin & Jenrette ,
die later diep betrokken was bij het Enron-schandaal en twee jaar geleden werd
overgenomen door de veel grotere zakenbank Credit Suisse First Boston , toen de
meest betrokken bankiers al waren vertrokken met een bonus op zak.

Een van de eerste dingen die hij als zakenbankier deed was met de regels van
de New-Yorkse beurs breken. Hij en zijn companen - afkomstig uit de Yvy league ,
de universitaire eredivisie , temidden van handelaren in hun blauwe jasjes die
hun opleiding op de beursvloer hadden genoten - wilden een notering aan Wall
Street , wat voor leden toen niet mocht. Maar dat lukte in 1969, na een heftige
strijd met de New York Stock Exhange , waarna de beurs haar regels wijzigde.
Daarmee begon de langdurige relatie tussen Donaldson en Wall Street.

Hij diende nog in de regeringen van Nixon en Ford. Maar in de eerste helft
van de jaren negentig keerde hij naar Wall Street terug als de baas van de
New-Yorkse aandelenbeurs , toen de concurrentie in opmars was , zoals van de
technologiebeurs Nasdaq. Beurshandelaren op Wall Street zagen toen met lede ogen
aan hoe de snel opkomende concurrentie hun handel bedreigde. Zij werden
zenuwachtig en vervolgens kwaad toen het beursbestuur , Donaldson voorop , hen in
hun ogen onvoldoende steunden. Zijn contract werd na vijf jaar niet verlengd.

Vanaf 1977 zat Donaldson in de leiding van Aetna , een Amerikaans bedrijf dat
verzekert tegen ziektekosten , en van februari 2000 tot april 2001 diende hij
dertien maanden als de topman. In die periode verkocht hij de financiele en
internationale poot aan ING en zei hij de explosief stijgende ziektekosten die
de winsten van Aetna opvraten te zullen bedwingen. Eind 2001 was hij daarin
geslaagd , vertelde hij aan beleggers. Dat bleek een misrekening. Aetna kwam met
een winstwaarschuwing , tien dagen nadat Donaldson was vertrokken. Met 1 miljoen
dollar aan salaris , 6 miljoen dollar aan bonus en 11 miljoen dollar aan opties
op zak.

Donaldson moet nu meehelpen het door boekhoudschandalen geschonden imago van
ondernemend Amerika te herstellen. Of , zoals president Bush zei toen hij
Donaldson als de nieuwe toezichthouder introduceerde , «doorgaan met criminele
ondernemers vervolgen» en bestuurders verwijderen die de wet overtreden.
Donaldson is geen jurist en staat dan ook niet bekend als een beursspecialist
die de fijne kneepjes van het vak kent. Meer agressieve leden van de SEC , zoals
de Democraat Harvey Goldsmith , zullen dat gebrek aan vaardigheden aangrijpen om
de agenda te bepalen. «De champagneglazen worden in het kantoor van Goldsmith
geheven» , zei een advocaat tegen The Wall Street Journal vandaag.

Foto Reuters


TAIL :
Binnenlandse politiek ; Financien ; Economie ; Politiek en Staat

