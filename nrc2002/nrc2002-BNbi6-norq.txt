DOCUMENT : 6 of 123

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Binnenland ; Pg. 3

LENGTH : 146 words

DATELINE : GROU , 14 DEC.

BODY :

HEADLINE : Noodsituatie wegens slecht ijs in Friesland

De ijswegencentrale in Midden-Friesland heeft gistermiddag de noodsituatie
uitgeroepen , nadat vier mensen in de omgeving van Grou door het ijs waren
gezakt. IJsmeester J. de Vries doet een dringende oproep aan schaatsers om niet
op meren en brede vaarten te schaatsen. Zolang de ijswegencentrale het ijs niet
heeft goedgekeurd , is het volgens De Vries beslist niet vertrouwd op grote
wateren te schaatsen. Intussen vraagt de Friese politie aan schaatsers die door
het ijs zijn gezakt , te melden als ze op eigen kracht uit het wak zijn gekomen.
«Wij hebben zeker al vier zoekacties gehad , naar mensen van wie wij dachten dat
ze onder het ijs lagen terwijl zij in werkelijkheid thuis al lang en breed onder
de douche stonden» , aldus de Friese politie.


TAIL :
Recreatieve sport ; Meteorologie ; Rampen en ongevallen ; Wetenschap en
Techniek ; Exacte Wetenschappen ; Sport

