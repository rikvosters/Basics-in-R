DOCUMENT : 22 of 201

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Economie ; Pg. 11

LENGTH : 121 words

DATELINE : AMSTERDAM , 14 dec.

BODY :

HEADLINE : Verzekeringsgroep Eureko lijdt verlies

De Europese verzekeringsgroep Eureko , waarin de Nederlandse verzekeraar
Achmea het voor het zeggen heeft , is in de verliezen gedoken. Over de eerste
negen maanden van dit jaar resteerde onder de streep een nettoverlies van 591
miljoen euro. In dezelfde periode vorig jaar was er nog een winst van 228,5
miljoen euro. Het bedrijfsresultaat was wel positief en kwam 65,3 procent hoger
uit op 588,1 miljoen euro. Dat kwam vooral door betere resultaten bij
verzekeringen. Eind september waren de totaal ingelegde premies 3,5 procent
gestegen tot ruim 5,5 miljard euro. Eureko wijt het verlies aan de stroppen op
de beurs , zo maakte het concern gisteren bekend.


TAIL :
Bank- en verzekeringswezen ; Economie ; Bedrijfstakken

