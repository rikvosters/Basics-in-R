DOCUMENT : 123 of 201

PAPER : NRC Handelsblad

DATE : December 11, 2002


BYLINE : DOOR EEN ONZER REDACTEUREN

SECTION : Economie ; Pg. 17

LENGTH : 176 words

DATELINE : ROTTERDAM , 11 DEC.

BODY :

HEADLINE : Prijzen stijgen minder snel in detailhandel

Het tempo waarmee de prijzen in de detailhandel stijgen , neemt duidelijk af.
Dit heeft het Centraal Bureau van Statistiek ( CBS ) vandaag bekendgemaakt. Lagen
de winkelprijzen in januari nog 6 procent hoger dan in januari 2001, in oktober
bedraagt de prijsstijging 2,3 procent vergeleken met vorig jaar. Vooral in de
voedingsmiddelenwinkels is de afname relatief sterk , aldus het CBS. In januari
lagen de prijzen in de voedingsmiddelenwinkels nog 7,5 procent hoger dan vorig
jaar januari , in oktober lagen ze nog maar 1,8 procent hoger. Verder maakte het
bureau bekend dat het omzetvolume van de detailhandel in oktober 2002 bijna 3
procent groter was dan een jaar eerder. De winkels in voedingsmiddelen lieten
met 4,7 procent de sterkste volumegroei zien. In de non-foodsector van de
detailhandel was het volume in oktober 2,4 procent groter dan in oktober vorig
jaar. De geldomzet bij textielsupermarkten , drogisterijen en kledingwinkels was
in oktober 2002 flink hoger dan vorig jaar oktober.


TAIL :
Economie ; Detailhandel ; Bedrijfstakken ; Handel

