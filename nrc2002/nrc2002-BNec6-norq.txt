DOCUMENT : 6 of 201

PAPER : NRC Handelsblad

DATE : December 14, 2002


BYLINE : ADRIAAN HIELE

SECTION : Economie / Geld telt ; Pg. 14

LENGTH : 167 words

BODY :

HEADLINE : Waterdichte constructie

Onze ouders zijn in 2000 overleden. Begin dit jaar hebben we hun huis in de
verkoop gezet , wat uiterst moeizaam verloopt. We hebben nu een potentiele koper
die 600.000 euro biedt , 200.000 euro onder de vraagprijs. Maar hij wil een
uitgestelde betaling , totdat zijn eigen huis verkocht is. Kunt u ons een notaris
of financiele instelling adviseren voor een waterdichte financiele constructie ?

( H. van H. )

Ik zou dat nooit doen , want stel je voor dat die koper zijn huis nooit
verkoopt. Of u aan het lijntje houdt en niet te goeder trouw is. Of overlijdt. U
kunt hierover iedere notaris of makelaar om raad vragen. Er bestaat volgens mij
geen waterdichte constructie. Wat denkt u van dit alternatief : u koopt ( via een
stroman ) zijn huis. Dan heeft u wel een ander probleem , maar misschien is dat
eenvoudiger op te lossen.

Adriaan Hiele beantwoordt ook vragen op de website : www.nrc.nl/Hiele


TAIL :
Sparen en beleggen ; Woningbezit ; Infrastructuur ; Volkshuisvesting ;
Economie ; Financien

