DOCUMENT : 43 of 123

PAPER : NRC Handelsblad

DATE : December 12, 2002


SECTION : Binnenland ; Pg. 7

LENGTH : 161 words

BODY :

HEADLINE : Neurologe -

De rechtbank in Den Bosch heeft vanmorgen achttien jaar cel opgelegd aan de
57-jarige A.H. uit Den Dungen voor moord op zijn echtgenote Ingrid Gantvoort en
poging tot moord op zijn 17-jarige gehandicapte dochter Femke. De uitspraak is
conform de eis van de officier van justitie. H. was sinds eind april op vrije
voeten. De rechtbank verwees het onderzoek toen terug naar de
rechter-commissaris , omdat het onvolledig was. Ingrid Gantvoort was neurologe in
een ziekenhuis in Den Bosch. Ze werd in de nacht van 28 op 29 juli vorig jaar
doodgeschoten , terwijl ze in bed lag te lezen. De verdenkingen gingen al snel in
de richting van haar echtgenoot. Het huwelijk liep ten einde en ze maakten
veelvuldig ruzie over geld. Ook hun dochter Femke werd die nacht neergeschoten ,
maar zij overleefde de aanslag. Ze legde in het ziekenhuis een beschuldigende
verklaring af tegen haar vader.


TAIL :
Moord en doodslag ; Recht ; Criminaliteit ; Delicten ; Geweldsdelicten

