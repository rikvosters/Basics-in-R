DOCUMENT : 119 of 123

PAPER : NRC Handelsblad

DATE : December 9, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 210 words

DATELINE : EINDHOVEN , 9 DEC.

BODY :

HEADLINE : Vliegveld ontruimd

Eindhoven Airport is vanmorgen rond kwart voor tien ontruimd na een
telefonische bommelding. Dat heeft een woordvoerder van het vliegveld gemeld. De
vluchten worden omgeleid via de nabijgelegen militaire vliegbasis Eindhoven.

De woordvoerder zei vanmiddag dat de politie in de bagagekluizen «twee
verdachte koffers» heeft aangetroffen. «Het zijn koffers zonder labels , die we
wel vaker tegenkomen. Maar we nemen geen enkel risico.» De Explosieven
Opruimings Dienst ( EOD ) onderzoekt de koffers. Vanuit Amsterdam is een «in
explosieven gespecialiseerde hond» naar Eindhoven overgebracht om mee te doen
aan het onderzoek. Na de «soepel verlopen ontruiming» zijn de medewerkers en
passagiers , ongeveer honderd mensen , met busjes vervoerd naar de vliegbasis.
Volgens de woordvoerder gaat het voorlopig om ongeveer vier vluchten die moeten
worden omgeleid.

Grootgebruiker van Eindhoven Airport is de luchtvaartmaatschappij KLM exel.
De dochter van KLM voert dagelijkse lijnvluchten uit op Amsterdam , Rotterdam ,
Hamburg , Parijs , Londen en Birmingham. Ook zijn er vier keer in de week
vakantievluchten van en naar het Turkse Alanya.


TAIL :
Luchthavens ; Terrorisme ; Politiek en Staat ; Binnenlandse Politieke Onrust
; Verkeer en Vervoer ; Luchtvaart

