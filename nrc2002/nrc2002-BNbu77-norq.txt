DOCUMENT : 77 of 111

PAPER : NRC Handelsblad

DATE : December 11, 2002


BYLINE : HB

SECTION : Buitenland ; Pg. 5

LENGTH : 239 words

BODY :

HEADLINE : Gekke koe wordt stier

Mannetje Prop heeft een huis geerfd aan de rand van het dorp. De nabij
wonende heks heeft helemaal geen zin in een nieuwe buurman , en omdat de
burgemeester van het dorp in haar macht gevangen zit , maakt die in opdracht van
de heks Prop het leven zuur.

Gelukkig is er ook een gekke koe , die Berta heet. Als je hard aan haar
staart trekt , denkt ze dat ze een stier is , en gaat door roeien en ruiten. De
vriendschap tussen mannetje Prop en koe Berta zal uiteindelijk het dorp
bevrijden van de kwade machten.

De Deense regisseur Per Fly en de Letse animator Janis Cimmermanis hebben
een jaar of drie , grotendeels per e-mail , samengewerkt aan de poppenfilm Prop &
Berta. Het is een heel aardig filmpje geworden voor kleuters en iets oudere
kinderen , die niet te snel schrikken van de kwaaie streken van een nare heks.

Ook de Nederlandse versie van deze Deense film is lang niet slecht , met
adequate vertalingen van de charmante liedjes. Vooral de burgemeester die
zichzelf medailles uitdeelt , zorgt voor een hoogtepunt. En ik ben niet eens
gekozen , zingt hij.

Zou dat in Denemarken ook nog steeds niet de gewoonte wezen ?

Prop & Berta. Regie : Per Fly en Janis Cimmermanis. Met de stemmen van : Frits
Lambrechts , Wilke Durand , Marjol Flore , Frans van Dusschoten. Vanaf zaterdag 14
decemvber te zien in Rialto , Amsterdam ; Lantaren/Venster , Rotterdam ; Haags
Filmhuis ; Filmhuis Arnhem.


TAIL :
Film ; Kunst en Cultuur ; Kunst

