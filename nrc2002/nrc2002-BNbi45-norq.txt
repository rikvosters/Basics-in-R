DOCUMENT : 45 of 123

PAPER : NRC Handelsblad

DATE : December 12, 2002


SECTION : Binnenland ; Pg. 3

LENGTH : 239 words

BODY :

HEADLINE : Belangrijkste conclusies commissie

De aanbestedingsfase blijkt in de bouwnijverheid bijzonder gevoelig voor
onregelmatigheden. Mededingingsrechtelijke overtredingen als vooroverleg ( over
marktverdeling en prijzen ) komen structureel voor , soms gepaard met fiscale
fraude en valsheid in geschrifte.

Vele , zo niet alle grote bouwbedrijven , met name in de grond-, weg- en
waterbouw , zijn structureel betrokken bij onwettelijke verrekensystemen.

De huidige regelgeving is weinig transparant en verhoogt daardoor de kans op
onregelmatigheden.

De commissie is bezorgd over het aantal meldingen dat is gedaan van
vermoedelijke integriteitschendingen door een kleine groep ambtenaren. Zij
vermoedt dat het «smeren» van de relatie tussen aannemers en ambtenaren geen
incidenteel verschijnsel is.

Noch de toezichthoudende overheidsdiensten noch de private
brancheorganisaties zijn effectief tegen de onregelmatigheden opgetreden.

Overheidsorganisaties dienen ( buitenlandse ) reizen , lunches , diners en
uitjes met een zakelijk karakter zelf te financieren. Als de bijeenkomsten geen
zakelijk karakter hebben , moet van deelname worden afgezien.

De commissie ziet niets in voorstellen voor een gedragscode die inhoudt dat
overheid en bouwnijverheid een gedeelte verantwoordelijkheid hebben. Zo'n
gedragscode borduurt voort op de bestaande cultuur.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

