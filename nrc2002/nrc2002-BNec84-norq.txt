DOCUMENT : 84 of 201

PAPER : NRC Handelsblad

DATE : December 12, 2002


SOURCE : ANP

BYLINE : ( ANP )

SECTION : Economie ; Pg. 15

LENGTH : 126 words

DATELINE : BRUSSEL , 12 DEC.

BODY :

HEADLINE : Autoverkoop in EU daalt

De verkoop van nieuwe auto's in Europa is de afgelopen maand gedaald met 6
procent tot 1,03 miljoen , vergeleken met november vorig jaar. Over de eerste elf
maanden van dit jaar werd een daling van 3,7 procent geregistreerd. Dat blijkt
uit de maandelijkse cijfers voor de EU , Zwitserland , Noorwegen en IJsland van de
Europese organisatie van autoproducenten ACEA. De sterkste daling was te zien in
Portugal , waar de verkopen met 22,5 procent terugliepen. Nederland kende een
daling van 1,6 procent tot 37.648. Over de eerste elf maanden van dit jaar was
in Nederland een daling te zien van 6 procent tot 490.331. Nederland doet het
daarmee na Portugal en Spanje het slechtst over dezelfde periode.


TAIL :
Auto ; Handel ; Economie ; Bedrijfstakken

