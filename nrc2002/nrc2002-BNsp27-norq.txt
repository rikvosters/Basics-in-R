DOCUMENT : 27 of 80

PAPER : NRC Handelsblad

DATE : December 12, 2002


BYLINE : DOOR ONZE REDACTEUREN MENNO TAMMINGA EN PHILIP DE WIT

SECTION : Sport ; Pg. 13

LENGTH : 783 words

DATELINE : AMSTERDAM , 12 DEC.

BODY :

HEADLINE : Waakhonden : samen blaf je harder

De overlegcultuur van pensioenwaakhond PVK maakt straks plaats voor de harde
hand van bankenhoedster DNB. Voor de branche wordt dat wennen.

Afgelopen zaterdag had een advertentie van de Pensioen- en Verzekeringskamer
( PVK ) een ongewone onthulling. De waakhond in Apeldoorn zoekt een nieuwe
directeur voor de uitvoering van het toezicht op pensioenfondsen en
verzekeraars.

Zij hebben als grote beleggers ( vermogen : 686 miljard euro ) zwaar te lijden
onder de sluipende beurskrach , die de Nederlandse aandelenkoersen in twee jaar
tijd heeft gehalveerd.

«Een fusie met De Nederlandsche Bank is beoogd» , meldt de advertentie. Een
fusie , terwijl de intensieve samenwerking tussen de twee nog niet eens een jaar
oud is. En die samenwerking werd geforceerd door minister Zalm van Financien ,
die de bezwaren van de verzekeraars en pensioenwereld - o zo vertrouwd zijn met
«hun» toezichthouder - van tafel veegde.

Na de tegenstand toen , zijn de reacties nu berustend. «Wij vinden het
belangrijk dat wij een eigen loket bijven houden» , zegt P. Borgdorff , directeur
van de Vereniging van Bedrijfstakpensioenfondsen. «Het toezicht moet bijdragen
aan de een goede uitvoering van de pensioenregelingen.»

Een woordvoerder van het Verbond van Verzekeraars : «Wij maken ons zorgen
over de kosten , want die zijn de afgelopen tijd al fors omhoog gegaan. Wij gaan
er van uit dat de wijze waarop er toezicht op de verzekeraars wordt gehouden ,
niet zal veranderen.»

De samensmelting van de PVK en de Nederlandsche Bank wordt als fusie
gepresenteerd , maar is eerder een overname. Maar overnames suggereren een
meerdere en een mindere. Ook toezichtsbazen willen dat beeld graag vermijden.

De verschillen zijn echter legio. En niet alleen Amsterdam , hoofdzetel van
de Nederlandsche Bank , versus Apeldoorn. De centrale bank is ouder en groter , en
van oudsher , vanwege de rentepolitiek , een politieke speler. De minister van
Financien luncht tweewekelijks wel met de president van de Nederlandsche Bank ,
niet met de voorzitter van PVK.

Is het toeval dat bij de fusieplannen zoveel mannen betrokken zijn die
korter of langer geleden zichzelf tot het ambtelijk keurkorps van «Wij van
Financien» mochten rekenen ?

President N. Wellink van de Nederlandsche Bank is een ex-topambtenaar van
het ministerie van Financien , net als directeur H. Brouwer van DNB , voorzitter
D. Witteveen van de PVK en voorzitter P. Korteweg van de raad van toezicht van
de PVK. Niet dat de heren verwikkeld hoeven te zijn in een complot om het
financiele toezicht naar zich toe te trekken , maar enige gelijkgestemdheid valt
niet uit te sluiten.

De Pensioen- en Verzekeringskamer is traditioneel ingebed in de
overlegcultuur die vooral de pensioenwereld eigen is. Pensioenfondsen worden
bestuurd door werkgevers en werknemers. Het ministerie van Sociale Zaken ,
overlegdepartment bij uitstek , heeft de vinger aan de pols. Het ministerie van
Financien heeft nauwelijks een achterban van belangengroepen en staat liever ,
met de minister-president , boven de partijen.

De zelfbewuste daadkracht van de mannen van Financien heeft zich bij de
Nederlandsche Bank vertaald in strak toezicht en een straffe hand. Banken laten
het wel uit hun hoofd om de verplichte financiele rapportage aan de centrale
bank te laat in te leveren , zoals talloze pensioenfondsen en verzekeraars nog
steeds doen.

Witteveen heeft , sinds zijn aantreden als voorzitter van de PVK bijna twee
jaar geleden , de eerste aanzetten gegeven voor veranderingen in het toezicht. De
begroting van de PVK gaat , tot chagrijn van de branche die dat moet betalen , met
sprongen omhoog. Ook de banken maken zich daar zorgen over in verband met de
fusie.

«Wij gaan nu de discussie aan over het doorberekenen van de kosten» , zegt
Blocks. Hij wijst daarbij op het kostenpatroon van de beurstoezichthouder
Autoriteit Financiele Markten ( AFM ) , die door de effectenbranche wordt
gefinancierd. «Drie jaar geleden was het budget nog 40 miljoen gulden , nu 38
miljoen euro. Dat lijken wel horecaprijzen.»

De PVK investeert het geld in technologie en in nieuwe mensen. In navolging
van de Nederlandsche Bank wil de Pensioen- en Verzekeringskamer het toezicht
laten uitvoeren door teams van deskundigen in plaats van individuele
controleurs , die in Apeldoorn relatiebeheerders heten.

De maatregelen die Witteveen eind september nam om te verzekeren dat
pensioenfondsen hun financiele positie verbeteren , waren voor de sector een
schokkende ervaring. Zoveel pressie waren zij niet gewend.

Toezichthouders financiele sector fuseren

NRC Handelsblad 121202 / Bron : De Nederlandsche Bank PvK en CBS


TAIL :
Bank- en verzekeringswezen ; Economie ; Bedrijfstakken

