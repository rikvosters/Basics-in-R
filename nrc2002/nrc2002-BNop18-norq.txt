DOCUMENT : 18 of 44

PAPER : NRC Handelsblad

DATE : December 12, 2002


BYLINE : WALTER GODDIJN , HAGHORST

SECTION : Opinie ; Pg. 8

LENGTH : 266 words

BODY :

HEADLINE : God en Sinterklaas

In het overigens voortreffelijke verhaal van Herman Vuijsje over Sinterklaas
«Heilige Nicolaas , sta ons bij» , ( NRC Handelsblad , 4 december ) komt God er een
beetje bekaaid af. Zo wordt zonder meer beweerd :

«Anders dan God is Sint niet opgegaan in het niks». Alsof God uit hoofd en
hart helemaal is verdwenen. Zo'n opvatting sluit een beetje aan bij de trend ,
door sommige opiniemakers graag verkondigd bij voorbeeld in het zondagse
tv-programma Buitenhof , dat God in ons land niet meer serieus wordt genomen.

Het zal ook wel iets te maken hebben met politiek.

Sinds 1966 zijn er in ons land onderzoekingen geweest over godsdienst en
kerkelijkheid in de serie God in Nederland. Het geloof in God loopt achteruit ,
maar is geenszins verdwenen. Op Europees niveau zijn er de onderzoeksresultaten
van het «Europees Waarden-onderzoek».

Voor de verkondigers van God , de kerken , geldt : believing without belonging.
Dit lot treft trouwens alle publieke instituties.

Het zojuist verschenen december-nummer van het tijdschrift Actualite des
religions is geheel aan deze thematiek gewijd. Daarin staat o.a. een
vergelijking tussen 1981 en 1999 voor zeven landen , Frankrijk , Duitsland ,
Engeland , Spanje , Belgie , Denemarken en Nederland.

Echte overtuigde atheisten haalden gemiddeld in 1981 slechts 5 procent en in
1999 7 procent.

Het geloof in God daalde van 74 procent naar 68 procent. Ik denk niet dat
het geloof in Sinterklaas hieraan kan tippen.

Foto NRC Handelsblad , Vincent Mentzel


TAIL :
Christendom ; Folklore ; Kunst en Cultuur ; Cultuur ; Levensbeschouwing ;
Religie

