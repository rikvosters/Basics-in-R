DOCUMENT : 15 of 201

PAPER : NRC Handelsblad

DATE : December 14, 2002


SOURCE : AP

BYLINE : ( AP )

SECTION : Economie ; Pg. 13

LENGTH : 140 words

DATELINE : PARIJS , 14 DEC.

BODY :

HEADLINE : Brussel wil Franse hulp aan telecom nader bestuderen

De Europese Unie heeft na een eerste evaluatie besloten om de steun die de
Franse overheid verleent aan het noodlijdende France Telecom nader te
onderzoeken , zo is gisteren bekendgemaakt. Een woordvoerder van de Europese
Commissie zei gisteren dat de Commissie «een paar weken meer» nodig heeft om tot
een oordeel te komen. Dit wordt algemeen gezien als een tegenslag voor de Franse
staat , die een meerderheidsbelang heeft in France Telecom. Parijs is van plan om
via een speciale financiele constructie 9 miljard euro te investeren in France
Telecom , dat gebukt gaat onder een schuldenlast van 70 miljard euro. Brussel wil
zeker weten dat het hier niet om staatssteun gaat. Een grondig onderzoek zou
achttien maanden in beslag kunnen nemen.


TAIL :
Telecommunicatie ; Overheidssteun ; Economie ; Nationale Economie ;
Infrastructuur

