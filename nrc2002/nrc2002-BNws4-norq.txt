DOCUMENT : 4 of 19

PAPER : NRC Handelsblad

DATE : December 14, 2002


BYLINE : PIET HEIN JONGBLOET , KINDERARTS OTTERSUM

SECTION : Wetenschap & Onderwijs ; Pg. 32

LENGTH : 315 words

BODY :

HEADLINE : Oma erecta

Hendrik Spiering brengt in het artikel «Oma erecta» ( W&O , 24 nov. )
interessante beschouwingen inzake de vigerende theorien en een
paradigmawisseling betreffende de evolutie van de mens. Historisch-demografische
onderzoeksbevindingen wijzen er op dat lange levensduur van de grootmoeder van
moederszijde meer kleinkinderen en betere overlevingskansen garandeerde. Dit was
niet het geval bij de grootmoeders van vaderszijde. Een langer levende
grootmoeder zou haar eigen dochters hebben kunnen bijstaan in de
voedselvergaring en de opvoeding van de kleinkinderen. Dit zou belangrijker zijn
geweest voor de toename van het hersenvolume dan de jacht , een aangelegenheid
voor de vaders , ooms en zonen.

Het valt hierbij op dat uitsluitend sociologische terminologie wordt
gebezigd in de theorievorming hierover , zoals blijkt uit de citaten : «Ik denk
niet dat die grootmoeders ( van vaderszijde ) hun kleinkinderen daadwerkelijk
smoorden of zoiets.» en «er veel minder reden was om het je schoondochter
lastig te maken».

Een biologische verklaring voor grotere vruchtbaarheid van de dochters en
betere overlevingskansen voor de kleinkinderen via de matrilineale lijn lijkt
veel aantrekkelijker. Deze constitutie wordt mede bepaald door omgevingsfactoren
van de eicel bij de conceptie , bijv. , de voedingstoestand van de moeder ( zoals
de hongerwinter ons heeft geleerd ) , haar leeftijd , het seizoen van conceptie ,
het geboorte-interval , enz. Het ( mitochondriale ) cytoplasma in de eicel wordt
van generatie op generatie doorgegeven via de vrouwelijke lijn. Dit geldt niet
voor de zaadcel die nauwelijks of geen mitochondrien bevat.

Historisch-demografische onderzoeksbevindingen hoeven niet eenzijdig op
sociologische gronden te worden verklaard , wanneer biologische argumenten ruim
voor handen zijn.


TAIL :
Mens ; Evolutie ; Wetenschap en Techniek ; Exacte Wetenschappen ; Biologie

