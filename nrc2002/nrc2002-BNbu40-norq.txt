DOCUMENT : 40 of 111

PAPER : NRC Handelsblad

DATE : December 12, 2002


SOURCE : AP

BYLINE : ( AP , AFP )

SECTION : Buitenland ; Pg. 6

LENGTH : 274 words

DATELINE : LJUBLJANA , 12 DEC.

BODY :

HEADLINE : Anton Rop premier van Slovenie

Het Sloveense parlement heeft gisteren ingestemd met de benoeming van
minister van Financien Anton Rop tot premier. Na een debat van vijf uur stemden
64 parlementariers voor en 24 anderen tegen Rops aantreden als regeringsleider.

Het aantreden van de nieuwe premier is een gevolg van de verkiezing van de
voormalige premier , Janez Drnovuek , als president van Slovenie. Drnovuek won
eerder deze maand de presidentsverkiezingen en volgt eind volgende week de
vertrekkende president , Milan Kucan , op. Drnovuek - die met een korte
onderbreking tien jaar premier is geweest - had zelf aangekondigd dat hij als
regeringsleider zou worden opgevolgd door Rop.

Rop is vice-voorzitter van de Liberaal-Democratische Partij , die tot voor
kort werd geleid door Drnovuek. Hij leidt een coalitieregering waarin de
liberaal-democraten negen van de vijftien ministers leveren. De coalitieregering
heeft in het parlement de steun van 58 parlementariers. Dat Rop gisteren de
steun kreeg van meer dan 58 leden van het parlement was een prettige verrassing :
«Ik had zoveel steun niet verwacht. Het is mooi met zoveel vertrouwen te
beginnen» , aldus Rop.

Hij zei de regering van zijn voorganger vrijwel geheel intact te laten. Rop
wil Duuan Mramor , hoogleraar economie , vragen hem als minister van Financien op
te volgen. De soepele toetreding tot de Europese Unie , waarover de komende dagen
in Kopenhagen wordt beslist , en tot de NAVO - waarin Slovenie vorige maand werd
verwelkomd - blijven de belangrijkste prioriteiten van de Sloveense regering , zo
liet hij weten.


TAIL :
Regering ; Binnenlandse politiek ; Politiek en Staat ; Recht ; Staatsrecht

