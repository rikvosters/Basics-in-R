DOCUMENT : 52 of 78

PAPER : NRC Handelsblad

DATE : December 11, 2002


BYLINE : DOOR ONZE REDACTEUR PHILIP DE WIT

SECTION : Voorpagina ; Pg. 1

LENGTH : 410 words

DATELINE : AMSTERDAM , 11 DEC.

BODY :

HEADLINE : Toezicht financiele sector gebundeld ; Meer macht bij De Nederlandsche Bank

Het toezicht op de financiele sector gaat ingrijpend veranderen. De
Pensioen- en Verzekeringskamer ( PVK ) , de toezichthouder op pensioenfondsen en
verzekeraars , gaat op in De Nederlandsche Bank ( DNB ) .

De nieuwe combinatie moet vanaf 2005 operationeel zijn. Dat heeft een
woordvoerder van DNB vanmorgen bevestigd. Het voorstel voor de fusie ligt nu bij
het ministerie van Financien , dat zeer waarschijnlijk instemt met het voornemen.
De naam van de PVK zal verdwijnen. De stap is opmerkelijk omdat de bundeling op
grote weerstand in de financiele wereld kan rekenen.

DNB houdt nu nog specifiek toezicht op de financiele soliditeit van de
Nederlandse banken , terwijl de PVK de verzekeraars en de pensioenfondsen
controleert. Met de bundeling wordt een jarenlange competentiestrijd over het
toezicht op financiele conglomeraten ( bankverzekeraars ) definitief beslist.

Het nieuwe plan volgt op de samenwerkingsovereenkomst die de in Apeldoorn
gevestigde PVK eerder dit jaar heeft gesloten met DNB. Sinds april werken
instellingen samen op het gebied van toezicht op de gang van zaken bij
bankverzekeraars als ING en Fortis. De twee toezichthouders trekken hierbij
gezamenlijk op , maar opereren verder afzonderlijk als zelfstandige organisaties.

«Er is een extra stap nodig om de voordelen van deze samenwerking beter te
realiseren , daarom willen we fuseren» , legt een woordvoerder van DNB uit. De
samenwerkingsovereenkomst die van april dateert , kwam zeer moeizaam tot stand.
Pas na aanhoudende druk van de voormalige minister van Financien Zalm vonden de
financiele toezichthouders elkaar.

Verzekeraars en pensioenfondsen hebben jarenlang hun eigen toezichthouder
gekoesterd. De PVK is van oudsher uitgerust met veel minder toezichtstaken dan
De Nederlandsche Bank. De laatste houdt intensief toezicht op de financiele
gezondheid van de banken. Meer en strenger toezicht betekent meer
administratieve rompslomp en hogere kosten , zo vrezen de verzekeraars en
pensioenfondsen.

De andere toezichthouder in de financiele wereld , de Autoriteit Financiele
Markten ( AFM ) , is niet bij het fusieproces betrokken. De AFM houdt zich bezig
met het zogenoemde gedragstoezicht. Onderdeel daarvan is onder meer de controle
van de financiele bijsluiter , een code die het vergelijken van ingewikkelde
financiele producten voor de consument eenvoudiger moet maken.


TAIL :
Pensioenen ; Bank- en verzekeringswezen ; Economie ; Bedrijfstakken ;
Sociale Economie

