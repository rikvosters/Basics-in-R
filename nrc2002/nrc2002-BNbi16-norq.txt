DOCUMENT : 16 of 123

PAPER : NRC Handelsblad

DATE : December 14, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 201 words

DATELINE : DEN HAAG , 14 DEC.

BODY :

HEADLINE : «Zwak bewijs enquete»

Vice-premier Remkes acht de bewijzen van de parlementaire enquetecommissie
Bouwnijverheid voor de verwijten aan het adres van de afgetreden minister
Korthals aan de magere kant. «Er zit een discrepantie tussen het harde verwijt
en de bewijsvoering» , aldus Remkes gisteren op de persconferentie na het
wekelijkse kabinetsberaad. Remkes verving premier Balkenende , die op de EU-top
in Kopenhagen zat.

Korthals stapte donderdag op als minister van Defensie omdat de
enquetecommissie hem verweet de Kamer onjuist te hebben geinformeerd over een
schikking met frauderende bouwbedrijven. Remkes zei zich erover te verbazen dat
de commissie in haar eindverslag voorbij was gegaan aan een voor Korthals
ontlastende verklaring van oud-secretaris-generaal van Justitie , Borghouts.

Remkes zei dat hij wel begrip had voor Korthals' besluit ontslag te nemen.
Desgevraagd liet Remkes blijken het eleganter te hebben gevonden als ook
minister Nawijn ( Migratie ) zou zijn opgestapt nadat zijn geloofwaardigheid was
aangetast door omstreden uitlatingen over de doodstraf en de rol van de Tweede
Kamer.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

