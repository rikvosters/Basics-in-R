DOCUMENT : 14 of 80

PAPER : NRC Handelsblad

DATE : December 14, 2002


SOURCE : AFP

BYLINE : ( AFP )

SECTION : Sport ; Pg. 9

LENGTH : 279 words

DATELINE : BERLIJN , 14 DEC.

BODY :

HEADLINE : Woods verdient het meest

Tiger Woods is de best betaalde sportman ter wereld. De Amerikaanse golfer
voert met een geschat jaarinkomen van honderd miljoen dollar een ranglijst van
de rijkste sporters aan die door het Duitse persbureau SID is opgesteld. Op
ruime afstand volgt de Duitse Formule I-coureur Michael Schumacher. De
vijfvoudige wereldkampioen toucheert ongeveer zestig miljoen dollar per jaar.

De sportvrouw die het meeste verdient is de Amerikaanse tennisster Serena
Williams : twintig miljoen dollar. Ze bezet de achtste plaats in het «algemeen
klassement». In alle gevallen gaat het om bedragen waarin de inkomsten uit
salaris , prijzengeld , sponsoring en merchandising bij elkaar zijn opgeteld.

Twee Amerikaanse basketballers die bij leven al een legende zijn , Michael
Jordan ( Washington Wizards ) en Shaquille O'Neal ( Los Angeles Lakers ) , staan met
ongeveer dertig miljoen dollar ex aequo op de derde plaats. Op vijf de
Amerikaanse honkballer Alex Rodriguez ( Texas Rangers ) met 25 miljoen dollar ,
gevolgd door basketballer Kevin Garnett ( Minnesota Timberwolves ) met 22 miljoen
dollar en nummer zeven Manny Ramirez , een honkballer van de Boston Red Sox met
een geschat inkomen van 21 miljoen dollar. De Canadese honkballer Carlos Delgado
( Toronto Blue Jays ) en de Amerikaanse basketballer Juwan Howard ( Denver
Nuggets ) , completeren de top-tien met achttien miljoen dollar.

De best betaalde voetballers zijn de Fransman Zinedine Zidane ( Real Madrid )
en de Engelsman David Beckham ( Manchester United ) , met ongeveer 13 miljoen euro.
De drie Real-spelers Ronaldo , Raul en Figo verdienen jaarlijks 12 miljoen euro.


TAIL :
Loon en inkomen ; Sport ; Economie ; Sociale Economie

