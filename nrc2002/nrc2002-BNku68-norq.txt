DOCUMENT : 68 of 79

PAPER : NRC Handelsblad

DATE : December 9, 2002


SOURCE : ANP

BYLINE : ( ANP )

SECTION : Kunst ; Pg. 10

LENGTH : 182 words

DATELINE : DEN HAAG , 9 DEC.

BODY :

HEADLINE : Rustig weekeinde voor Museon na diamantroof

Het Museon in Den Haag heeft dit weekeinde minder bezoekers getrokken dan
normaal. De schatkamer van het Museon was voor het eerst weer open na de
diamantroof van vorige week waarbij voor ruim 6 miljoen euro aan kostbare
juwelen werd ontvreemd. De bezoekers toonden vooral belangstelling voor de plek
waar de geroofde diamanten stonden. Exacte aantallen kan het museum niet geven ,
maar gisteren kwamen er driehonderd bezoekers. De sporen die de diamantrovers in
de nacht van zondag op maandag achterlieten , zijn nog gedeeltelijk te zien. Zo
zijn er diverse lege plekken in de tentoonstelling Diamant , van ruwe steen tot
sieraad. Drie bruikleengevers hebben in verband met de verzekering besloten hun
eigendommen weg te halen. Onder hen is het Portugees nationaal museum Palacio
Nacional da Ajuda. Zes van de vijftien uitgeleende Portugese voorwerpen werden
geroofd. De museumdirectie overlegt nog met enkele instanties en particulieren
die hun kostbaarheden hebben aangeboden voor de expositie.


TAIL :
Diefstal ; Musea en galerieen ; Recht ; Criminaliteit ; Delicten ;
Vermogensdelicten

