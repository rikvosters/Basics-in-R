DOCUMENT : 68 of 111

PAPER : NRC Handelsblad

DATE : December 11, 2002


SOURCE : Reuters

BYLINE : ( REUTERS )

SECTION : Buitenland ; Pg. 6

LENGTH : 138 words

DATELINE : TEHERAN , 11 DEC.

BODY :

HEADLINE : Conservatieven gewaarschuwd

Een vooraanstaande Iraanse hervormer heeft de conservatieve factie gisteren
gewaarschuwd dat als zij niet naar de eisen van protesterende studenten
luistert , zij gevaar loopt hetzelfde lot te ondergaan als de sjah in 1979.
Mohammed Reza Khatami , broer van de president en parlementslid , wees erop dat de
val van de sjah , door toedoen van de islamitische revolutie , voornamelijk het
gevolg was van zijn weigering te luisteren naar de studenten die , net zoals nu ,
meer vrijheid , gerechtigheid en waarheid eisten. Haast dagelijks zijn er
demonstraties van enkele duizenden studenten. Zaterdag verrichtte de politie
honderden arrestaties ; maandag werden studenten door baseeji's , stoottroepers
van de conservatieven , belaagd.


TAIL :
Demonstraties ; Binnenlandse politiek ; Politiek en Staat ; Binnenlandse
Politieke Onrust

