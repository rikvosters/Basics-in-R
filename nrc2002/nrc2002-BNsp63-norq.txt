DOCUMENT : 63 of 80

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Sport ; Pg. 11

LENGTH : 349 words

DATELINE : ROTTERDAM , 10 DEC.

BODY :

HEADLINE : Counterploeg Roma gevreesd in uitduels

AS Roma , vanavond in de Arena tegenstander van Ajax , is hekkensluiter in
groep B van de Champions League. De Italiaanse ploeg verloor het openingsduel in
de tweede ronde op eigen veld met 3-1 van Arsenal. Ajax speelde op dezelfde
avond met 1-1 gelijk bij Valencia.

Roma maakt dit seizoen een wisselvallige indruk. In de competitie bezet de
drievoudige kampioen van Italie een teleurstellende elfde plaats. Afgelopen
weekeinde verloor Roma nog met 1-0 bij koploper AC Milan. De aanhang van de
roodgelen is des te meer teleurgesteld , aangezien stadgenoot en aartsrivaal
Lazio de tweede plaats bezet in de Serie A.

In de eerste ronde van de Champions League eindigde Roma achter Real Madrid
op de tweede plaats. De thuiswedstrijd tegen de Spaanse titelhouder werd
kansloos verloren. De uitwedstrijd in Madrid werd verrassend gewonnen. Roma
lijkt met zijn snelle counters op vreemde bodem beter op dreef dan voor eigen
publiek. Bekendste spelers zijn Totti , Montella , Delvecchio en Batistuta.

Trainer Koeman van Ajax sprak gisteren op een persconferentie in de Arena
lovende woorden over de tegenstander. Hij roemde de solide verdediging en sloeg
Roma hoger aan dan Internazionale , dat in de eerste ronde twee keer won van
Ajax. Inter bezet de derde plaats in de Serie A. Volgens Koeman geeft die stand
een vertekend beeld van de krachtsverhoudingen.

Zijn collega Capello is bezig aan het derde seizoen in Romeinse dienst. Hij
vierde in de beginjaren negentig grote successen met AC Milan. Met Roma werd hij
in 2001 kampioen van Italie. Capello staat nu wegens de wisselvallige prestaties
onder grote druk. Hij heeft ruzie met de gevallen ster Batistuta , die zijn faam
als goaltjesdief niet meer waarmaakt.

Ajax is vanavond zwaar gehandicapt. Chivu en Galasek zijn geschorst. Sikora
en Van der Vaart zijn geblesseerd. Het meespelen van verdediger De Jong en
doelman Didulica , twee weken geleden uitblinker tegen Valencia , was vanmorgen
nog onzeker. Ajax kan ook niet beschikken over de langdurig geblesseerden
O'Brien , Lobont , Van Damme en Heitinga.


TAIL :
Voetbal ; Sport

