DOCUMENT : 62 of 201

PAPER : NRC Handelsblad

DATE : December 13, 2002


BYLINE : DOOR ONZE FINANCIELE REDACTIE

SECTION : Economie ; Pg. 9

LENGTH : 374 words

DATELINE : AMSTERDAM , 13 DEC.

BODY :

HEADLINE : Koers euro op hoogste peil in jaren ; Obligatierente daalt sterk

De koers van de euro is vanmorgen op de valutamarkt , met een waarde van
1,0242 dollar per euro , gestegen naar zijn hoogste peil tegenover de Amerikaanse
dollar sinds januari 2000.

Op de Europese obligatiemarkt stegen de koersen fors , en daalde daardoor het
effectieve rendement op Nederlandse tienjaars staatsobligaties naar het laagste
punt sinds de naweeen van de Aziatische crisis in 1999. Tegen het middaguur
bedroeg de effectieve rente 4,33 procent , na eerder gedaald te zijn tot 4,31
procent.

Directe reden voor de verzwakking van de Amerikaanse dollar was een vlucht
van beleggers in als veilig bestempelde beleggingen , nadat in de perceptie van
de financiele markten de kans op een oorlog in Irak is toegenomen. De
beschuldiging van Washington dat Iran zijn programma voor het vervaardigen van
kernwapens heeft opgevoerd , en het nieuws dat Noord-Korea stilgezette
kernreactoren weer gaat opstarten , vergrootten de onzekerheid en zorgden voor
een vlucht uit dollars.

Een gerucht in de Amerikaanse media dat dat het terreurnetwerk Al-Qaeda een
chemisch wapen zou hebben verworven in Irak , in oktober of november , gaf daarna
de doorslag. De euro schoot met anderhalve dollarcent omhoog , van onder de 1,01
dollar per euro naar 1,0242 dollar per euro , en maakte tegen het middaguur niet
de indruk te verzwakken. Beleggers wachtten op belangrijke gegevens van de
Universiteit van Michigan over het Amerikaanse consumentenvertrouwen.

Niet alleen de euro profiteerde. Ook de koers van goud , dat in onzekere
tijden vaak fungeert als vluchthaven , schoot omhoog en bereikte vanmorgen , met
335,25 dollar per troy ounce ( 31,1 gram ) zijn hoogste punt sinds oktober 1999.

In Europa liep het renteverschil tussen Duitse obligaties en obligaties van
andere euro-landen , waaronder Nederland , verder dicht. Het verschil tussen
Nederlandse en Duitse tienjaarsstaatsobligaties bedroeg nog slechts 2
basispunten ( 0,02 procentpunt ) . Reden was een bericht in de Britse krant de
Financial Times dat kredietbeoordelaars als Standard & Poor's overwegen Duitse
staatsschuld af te waarderen als gevolg van de slechte staat van de Duitse
economie en de overheidsfinancien.

Vlucht : pagina 11


TAIL :
Financiele markten ; Economie ; Financien

