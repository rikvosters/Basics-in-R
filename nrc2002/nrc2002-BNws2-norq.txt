DOCUMENT : 2 of 19

PAPER : NRC Handelsblad

DATE : December 14, 2002


BYLINE : DRS. ANITA MIDDEL , BESTUURSLID DE STIEP EDUCATIEF , ZWOLLE

SECTION : Wetenschap & Onderwijs ; Pg. 35

LENGTH : 166 words

BODY :

HEADLINE : Volwassen lezen

Wat jammer dat docente Pauline van Bezooijen van het ROC Baronie College in
Breda haar volwassen cursisten leert lezen met boekjes voor kinderen van zes
jaar , omdat er geen speciaal materiaal voor volwassenen zou bestaan ( W&O , 23
nov ) .

Zij weet kennelijk niet dat er al sinds 1985 makkelijk-lezenboeken voor
volwassenen verschijnen bij De Stiep Educatief : een stichting die lees- en
lesmateriaal ontwikkelt en uitgeeft voor het alfabetiseringsonderwijs voor
volwassenen ( zie www.stiep-educatief.nl ) .

Het Baronie College bestelt er al jaren. De school heeft zelfs het pakket
«Lezen bij Alfabeter» aangeschaft. Dit pakket bevat alle leesboeken die gebruikt
worden in het computerprogramma «Alfabeter Lezen» waarover in het artikel
gesproken wordt.

De cursisten van Pauline van Bezooijen hebben gelukkig een groot voordeel :
er ligt nog een schat aan volwassen leesboekjes op hen te wachten.


TAIL :
Non fictie ; Onderwijs ; Taalkunde ; Kunst en Cultuur ; Kunst ; Taal- en
Letterkunde

