DOCUMENT : 55 of 79

PAPER : NRC Handelsblad

DATE : December 10, 2002


SOURCE : ANP

BYLINE : ( ANP )

SECTION : Kunst ; Pg. 10

LENGTH : 148 words

DATELINE : BERLIJN , 10 DEC.

BODY :

HEADLINE : Celstraf voor kunstroof Berlijn

Een rechtbank in Berlijn heeft gisteren een 44-jarige inbreker tot vijf en
een half jaar gevangenisstraf veroordeeld wegens de diefstal van negen
waardevolle kunstwerken uit het Berlijnse Brucke-Museum. Zeker drie mannen
verschaften zich op 20 april toegang tot het beroemde museum in de wijk Dahlem.
Ze gingen er met expressionistische werken van Erich Heckel , Emil Nolde ,
Kirchner en Pechstein vandoor. De politie vond de schilderijen in mei terug in
een Berlijnse woning. Het schilderij Junges Madchen van Max Pechstein , met een
waarde van ongeveer 250.000 euro , was doormidden gesneden. De dief dacht bij de
inbraak een grote villa binnen te gaan. «Ik kon me niet voorstellen dat een
museum zo'n zwakke beveiliging had» , zei hij tegen de rechters. De overige
daders zijn voortvluchtig.


TAIL :
Musea en galerieen ; Diefstal ; Recht ; Criminaliteit ; Delicten ;
Vermogensdelicten

