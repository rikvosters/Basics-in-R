DOCUMENT : 77 of 201

PAPER : NRC Handelsblad

DATE : December 12, 2002


BYLINE : DOOR EEN ONZER REDACTEUREN

SECTION : Economie ; Pg. 16

LENGTH : 377 words

DATELINE : AMSTERDAM , 12 DEC.

BODY :

HEADLINE : Windmolenpark voor de kust op losse schroeven

Energiebedrijf Nuon en de Koninklijke/Shell Groep dreigen de bouw van het
windmolenpark voor de kust van Egmond aan Zee stop te zetten. Ze vinden de
overheidssubsidie onvoldoende.

De twee energiebedrijven zeggen dat de nieuwe subsidiering onvoldoende is om
winst te maken op het windpark. «De economische bodem wordt weggeslagen met de
nieuwe plannen» , zegt een woordvoerder van Nuon. «We namen met dit park al
genoegen met een rendement dat minder is dan normaal , en nu zou dat nog minder
worden.»

Of de bouw van het park daadwerkelijk wordt afgeblazen willen de twee
bedrijven niet zegen , maar ze gaan wel over mogelijke consequenties praten als
de subsidieregeling niet verandert. De Tweede Kamer moet de nieuwe regeling nog
goedkeuren.

Bij het opstellen van het plan voor een windpark op zee , het zogenaamde
project NoordzeeWind , waren Shell en Nuon uitgegaan van een vergoeding van 7,7
eurocent per kilowattuur stroom. Een wetsvoorstel echter voorziet nu slechts in
een subsidie van 6,8 eurocent. Verder zijn Nuon en Shell verbolgen over het plan
om de subsidies maar voor tien jaar te garanderen terwijl het operationele
looptijd van het park 20 jaar is.

De overheid wil de bouw van windparken op zee juist stimuleren omdat er op
land steeds minder ruimte is voor zulke parken. Het park bij Egmond zou 36
molens krijgen met een totaal vermogen van 9 megawatt. Het zou in 2005
operationeel moeten zijn en jaarlijks voldoende energie leveren voor 110.000
huishoudens. Het park moet meehelpen de uitstoot van broeikasgassen te verlagen.
Nederland heeft het verdrag van Kyoto ondertekend waarin het zegt de uitstoot
van deze gassen terug te dringen.

Energiebedrijf Essent dreigde onlangs dat het de productie van stroom uit
biomassa zou stopzetten omdat de overheidssteun te laag zou zijn. Vlak daarop
zei staatssecretaris Wijn van Economische zaken dat de vergoeding , de zogenaamde
Milieukwaliteit Elektriciteitsproductie ( MEP ) , voor biomassa omhoog gaat. De MEP
vervangt de Regulerende Elektriciteitsbelastijng ( REB , ook bekend als de ecotax.
Essent maakte daarop bekend door te zullen gaan de het opwekken van stroom uit
biomassa.


TAIL :
Overheidssteun ; Milieu ; Energievoorziening ; Economie ; Natuur en Milieu ;
Nationale Economie

