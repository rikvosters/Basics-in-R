DOCUMENT : 64 of 123

PAPER : NRC Handelsblad

DATE : December 12, 2002


BYLINE : DOOR ONZE POLITIEKE REDACTIE

SECTION : Binnenland ; Pg. 2

LENGTH : 120 words

DATELINE : DEN HAAG , 12 DEC.

BODY :

HEADLINE : Weisglas is tegen afsplitsen fracties

Voorzitter Weisglas van de Tweede Kamer pleit voor maatregelen om
afscheiding van Kamerleden van hun fractie tegen te gaan. Hij zei dat gisteren
tijdens een toespraak tot de parlementaire pers. Volgens Weisglas heeft het
«iets van bedotterij» als Kamerleden afzonderlijk verder gaan na onmin met hun
fractie , omdat zij in de praktijk «op de slippen van een lijsttrekker» zijn
gekozen. Hij wees op ervaringen met de eenmansgroep Wijnschenk en de
tweemansgroep De Jong , beiden afgescheiden van de Lijst Pim Fortuyn. Weisglas
wil verder dat Kamercommissies vergaderingen over regionale onderwerpen voortaan
in den lande beleggen in plaats van in Den Haag.


TAIL :
Parlement ; Recht ; Politiek en Staat ; Staatsrecht

