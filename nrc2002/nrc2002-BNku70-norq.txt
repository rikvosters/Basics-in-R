DOCUMENT : 70 of 79

PAPER : NRC Handelsblad

DATE : December 9, 2002


BYLINE : DOOR ONZE KUNSTREDACTIE

SECTION : Kunst ; Pg. 11

LENGTH : 182 words

DATELINE : AMSTERDAM , 9 DEC.

BODY :

HEADLINE : Diefstal Kameleon uit dorp Terherne

In de nacht van donderdag op vrijdag is de Kameleon gestolen. De boot stond
voor een grote beurt op het afgesloten terrein van een spuiterij in Friese
Irnsum.

Dieven hebben het hek opengebroken en de 4,5 meter lange schippersvlet met
trailer en al meegenomen. De boot - rood met groene rand , geel biesje en
ouderwets autostuur - is eigendom van het Kameleondorp Terherne. Volgens Jan
Stedehouder van het dorp is de waarde zo'n 25.000 euro. De boot speelt een
hoofdrol in de Friese Kameleonfilm die studenten onlangs maakten en ook in de
film van Steven de Jong die volgend jaar verschijnt is er gebruik van gemaakt.
De spuiter kreeg vrijdagavond een telefoontje van een oudejaarsploeg , een club
die aan stunts voor het oudejaar doet , die zei er iets mee uit te gaan halen.
Stedehouder : «Ik ben wel in voor een grapje , maar met ongevraagd meepikken heb
ik moeite. Je moet maar afwachten of de boot onbeschadigd terug komt.» Er is
aangifte gedaan bij de politie.


TAIL :
Filmindustrie ; Diefstal ; Recht ; Criminaliteit ; Delicten ;
Vermogensdelicten ; Kunst en Cultuur ; Kunst ; Film

