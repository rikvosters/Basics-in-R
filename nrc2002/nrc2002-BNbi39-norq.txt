DOCUMENT : 39 of 123

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 360 words

DATELINE : DEN HAAG , 13 DEC.

BODY :

HEADLINE : Bouwuitgaven blind ; POLITIEK

De overheid investeert jaarlijks miljarden euro's in bouwwerken zonder dat
er een minister daar eenduidig verantwoordelijk voor is. Gebrek aan centrale
regie heeft er toe geleid dat niemand zicht heeft op de ontwikkeling van de
totale bouwportefeuille. Het ontbeert kabinet en parlement aan knelpunten ten
gevolge van hun beslissingen. «Zo wordt de overheid blind door de praktijk en
ontzegt ze zichzelf de mogelijkheid om met kennis van zaken ontwikkelingen in
een gewenste richting te stimuleren.»

De commissie wil een minister , die van Volkshuisvesting , Ruimtelijke
Ordening en Milieu ( Vrom ) eerstverantwoordelijk maken voor de bouwportefeuille.
Deze minister moet ondersteuning krijgen van een goed geequipeerd ambtelijk
apparaat en als aanspreekpunt dienen voor de bouwsector.

De Tweede Kamer heeft de afgelopen jaren nauwelijks invloed gehad op de
manier waarop uitvoerende rijksdiensten omgingen met aanbestedingsprocedures. Ze
werd ook niet gekend in onderhandelingen over grote infrastructurele projecten ,
onder meer omdat betrokken departementen bang waren dat informatieverstrekking
hun positie in het onderhandelingsproces zou verzwakken. De Tweede Kamer heeft
volgens de commissie bij de door haar onderzochte projecten ook nooit
aangedrongen op grotere betrokkenheid bij die onderhandelingen.

Als de Tweede kamer wel om informatie vroeg , zo stelt de commissie , konden
er vraagtekens gesteld worden bij de correctheid en volledigheid van de
antwoorden. De huidige parlementaire enquete is weliswaar een initiatief van de
Tweede Kamer zelf , maar die druk is pas ontstaan op basis van signalen in de
media en van klokkenluiders. «In eerdere jaren heeft de Tweede kamer weinig
invloed uitgeoefend op handhaving van mededingings- en aanbestedingswetgeving in
de bouwnijverheid.»

Ook bij de totstandkoming van de Mededingingswet heeft het parlement een
zeer geringe rol gespeeld en knelpunten in de aanbestedingswetgeving niet weten
te voorkomen. Naleving van de wetgeving had geen structurele aandacht van de
Tweede Kamer.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

