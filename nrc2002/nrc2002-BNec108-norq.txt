DOCUMENT : 108 of 201

PAPER : NRC Handelsblad

DATE : December 11, 2002


SECTION : Economie ; Pg. 15

LENGTH : 198 words

DATELINE : GRONINGEN , 11 DEC.

BODY :

HEADLINE : Hoogleraar : Noorderlingen verdienen te veel

Werknemers in Noord-Nederland verdienen te veel. Om de stijgende
werkloosheid daar te bestrijden , is het onvermijdelijk dat lonen in het noorden
naar beneden gaan. Ook subsidies voor bijstandsgerechtigden moeten verdwijnen.

Dat heeft de Groningse hoogleraar regionale economie J. Oosterhaven gezegd.
«Het is eigenlijk raar dat er op nationaal niveau wel afspraken zijn gemaakt
over loonmatiging , maar op regionaal niveau niet. Daarom zou een regionale
afspraak ook een goede zaak zijn.» Oosterhaven , bijzonder hoogleraar aan de
Rijksuniversiteit Groningen , vindt in het algemeen dat lonen soepeler en sneller
moeten reageren op problemen op de arbeidsmarkt. Dat betekent ook dat in regio's
waar de werkloosheid harder stijgt dan elders , de lonen flexibeler moeten
worden. Overigens vindt Oosterhaven niet dat de lonen in alle sectoren van de
noordelijke economie omlaag moeten. «Bijvoorbeeld in de zorg of het onderwijs ,
waar nog steeds sprake is van krapte op de arbeidsmarkt , zouden de lonen eerder
omhoog kunnen. Dat stimuleert schoolverlaters om in die sectoren werk te
zoeken» , aldus de hoogleraar.


TAIL :
Loon en inkomen ; Werkgelegenheid ; Economie ; Sociale Economie

