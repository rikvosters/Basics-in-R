DOCUMENT : 8 of 79

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Kunst ; Pg. 8

LENGTH : 148 words

DATELINE : UTRECHT , 14 DEC.

BODY :

HEADLINE : Platina Film voor de makers van de film Pietje Bell

De makers van Pietje Bell krijgen vandaag een Platina Film , omdat 200.000
mensen de film bezochten. Dat heeft de organisatie van het Nederlands
Filmfestival gisteren bekendgemaakt. De film van regisseur Maria Peters ging op
17 november in premiere , en kreeg vorige maand al een Gouden Film voor het
behalen van 75.000 bezoekers. Het scenario is gebaseerd op de Pietje Bell-serie
van schrijver Chris van Abkoude. De regisseur , hoofdrolspeler Quinten Schram en
producenten Dave Schram en Hans Pos zullen de onderscheiding in Rotterdam in
ontvangst nemen. De Gouden- en Platina Film worden sinds september 2001
uitgereikt op initiatief van het Nederlands Filmfestival , de Nederlandse
Federatie voor de Cinematografie en het Nederlands Fonds voor de Film. Eerdere
winnaars waren The Discovery of Heaven en Costa !


TAIL :
Onderscheidingen ; Film ; Kunst en Cultuur ; Kunst ; Algemeen

