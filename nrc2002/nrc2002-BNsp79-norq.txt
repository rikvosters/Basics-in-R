DOCUMENT : 79 of 80

PAPER : NRC Handelsblad

DATE : December 9, 2002


SOURCE : Reuters

BYLINE : ( REUTERS/ANP )

SECTION : Sport ; Pg. 17

LENGTH : 163 words

DATELINE : PERTH , 9 DEC.

BODY :

HEADLINE : Nieuwe spelregels voor leuker hockey

De internationale hockeyfederatie introduceert twee nieuwe spelregels om de
sport aantrekkelijker te maken. Bij strafcorners hoeft de aanvallende partij de
bal niet meer eerst te stoppen voordat er een schot op doel komt. Bovendien
mogen verdedigers schoten op doel die boven schouderhoogte zijn met de stick
proberen tegen te houden. De voorzitter van de FIH Peter Cohe maakte dit
gisteren bekend na afloop van het wereldkampioenschap voor vrouwen. Volgens hem
wordt het spel door de veranderingen «leuker om te zien». Het betreft een
experiment dat een jaar gaat duren. De nieuwe regels worden al vanaf 1 januari
2003 tijdens internationale wedstrijden toegepast. De nationale bonden zijn vrij
om al of niet mee te doen aan het experiment. De Nederlandse bond reageert
tevreden , Volgens de KNHB had zij de veranderingen aan de FIH voorgesteld. De
bond beslist over enkele weken in welke wedstrijdklassen met de nieuwe regels
wordt geexperimenteerd.


TAIL :
Hockey ; Sport

