DOCUMENT : 27 of 44

PAPER : NRC Handelsblad

DATE : December 11, 2002


SOURCE : ANP

BYLINE : ( ANP )

SECTION : Opinie ; Pg. 7

LENGTH : 243 words

DATELINE : AMSTERDAM , 11 DEC.

BODY :

HEADLINE : Aantal werklozen groeit snel dit najaar

De werkloosheid in Nederland loopt snel op. In oktober en november is
volgens Centrum voor Werk en Inkomen ( CWI ) een versnelling van de groei van de
werkloosheid opgetreden.

Dit heeft het CWI vandaag gemeld. Het CWI is het eerste punt waar
werkzoekenden zich melden , voordat zij een uitkering kunnen aanvragen.
«Werkgelegenheid moet hoog op de agenda komen. We zien versnelde groei van de
werkloosheid» , zegt een woordvoerder van het CWI.

In september 2002 stonden 508.500 werklozen geregistreerd. In oktober was
dat opgelopen tot 522.700 en in november liep 541.000. Ruim een jaar geleden , in
september 2001, stonden 456.300 werklozen geregistreerd.

Vorige maand meldde het Centraal Bureau voor de Statistiek ( CBS ) dat de
stijging van de werkloosheid juist afvlakt. In de periode augustus tot en met
oktober nam het aantal werklozen maandelijks met 2.000 tot 3.000 toe. Een aantal
maanden daarvoor was nog sprake van een stijging van gemiddeld 5.000 a 7.000 per
maand. Het CBS telde in de maanden augustus , september en oktober gemiddeld
177.000 geregistreerde werklozen.

He grote verschil tussen de cijfers van het CWI en het CBS zit in de
verschillende definities die beide organisaties hanteren. Het CBS kijkt naar
mensen die direct beschikbaar zijn voor werk. Het CWI kijkt naar mensen die
bijvoorbeeld deels arbeidsongeschikt zijn , niet snel kunnen beginnen of
geschoold worden.


TAIL :
Werkgelegenheid ; Economie ; Sociale Economie

