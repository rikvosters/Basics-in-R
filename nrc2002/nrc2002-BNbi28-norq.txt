DOCUMENT : 28 of 123

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Binnenland ; Pg. 3

LENGTH : 164 words

DATELINE : DEN HAAG , 13 DEC.

BODY :

HEADLINE : LPF-fractie boos op Weisglas

De fractie van de LPF heeft harde kritiek op de manier waarop Tweede
Kamervoorzitter Frans Weisglas ( VVD ) het spoeddebat met Nawijn afgelopen week
heeft geleid en de uitlatingen die hij over de LPF-fractie in de media heeft
geventileerd. In een open brief betichten de LPF de Kamervoorzitter van
partijdigheid. Demissionair minister Nawijn werd afgelopen dinsdag door de
Tweede Kamer ter verantwoording geroepen omdat hij tijdens een LPF-congres van
afgelopen zaterdag het werk in de Kamer «een groot ritueel» had genoemd. Tijdens
een pauze in dit debat had Weisglas een heftige woordenwisseling met
LPF-Kamerlid Van As. Een dag later zei Weisglas in een interview met de
Volkskrant dat «de intrede van de LPF tot een totale vergroving van de
omgangsvormen in de politiek heeft geleid». Weisglas liet vanochtend weten dat
hij nog steeds achter de uitspraken in het interview staat. Hij wil niet
reageren op de brief.


TAIL :
Parlement ; Recht ; Politiek en Staat ; Staatsrecht

