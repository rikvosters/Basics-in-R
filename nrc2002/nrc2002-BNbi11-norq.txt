DOCUMENT : 11 of 123

PAPER : NRC Handelsblad

DATE : December 14, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 301 words

DATELINE : DEN HAAG ,14 DEC.

BODY :

HEADLINE : Meer internaten voor jonge delinquenten

Het kabinet gaat het aantal internaten voor jeugdige delinquenten
uitbreiden. Ook het experiment met nachtdetentie , waarbij jongeren overdag naar
werk of school kunnen maar 's avonds onder toezicht staan , zal worden
uitgebreid. Het kabinet ging gisteren akkoord met het zogenoemde actieplan
«Jeugdcriminaliteit 2003-2006» waarin deze zaken zijn geregeld.

Het plan , dat de jeugdcriminaliteit moet terugdringen , voorziet in meer
preventie , gerichtere opsporing en meer samenwerking tussen politie , justitie en
de jeugdzorg.

Het kabinet heeft voor de aanpak van jeugdcriminaliteit en jongere of
volwassen «veelplegers» een bedrag gereserveerd dat oploopt tot 120 miljoen euro
in 2006.

Minister Donner ( Justitie ) wil een verplichte begeleiding door de
jeugdreclassering invoeren op het moment dat een jongere na zijn of haar
detentie weer vrijkomt. Dergelijke nazorg mag niet stoppen als een jongere
meerderjarig wordt en niet meer onder de jeugdreclassering valt , zo vindt de
bewindsman.

Elke politieregio moet gaan werken met een «criminaliteitskaart» waarop
staat aangegeven welke categerorieen criminele jongeren waar actief zijn , wat
hun culturele of etnische achtergrond is en wat de grootste probleemwijken zijn.
Zo moet de politie in staat worden gesteld om toezicht en opsporing te
concentreren op lokaties die er in negatieve zin uitspringen.

Donner wil voorts de kantoren van justitie in de buurt ( JIB ) herschikken ,
opdat er in elk geval een dergelijk kantoor in de grootste problemenwijken is.
In dat geval kan ook vlak na de aanhouding van een jongere meteen worden gekeken
naar eventuele problemen in het gezin waar hij of zij uit afkomstig is.


TAIL :
Straffen ; Jeugdhulpverlening ; Jeugd ; Penitentiaire inrichtingen ; Recht ;
Justitie ; Maatschappij ; Bevolking ; Welzijn

