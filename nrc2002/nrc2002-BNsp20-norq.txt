DOCUMENT : 20 of 80

PAPER : NRC Handelsblad

DATE : December 13, 2002


SOURCE : ANP

BYLINE : ( ANP )

SECTION : Sport ; Pg. 16

LENGTH : 114 words

DATELINE : HEERENVEEN , 13 DEC.

BODY :

HEADLINE : Gerard de Nooijer van Heerenveen naar Feyenoord

Gerard de Nooijer , centrale verdediger van SC Heerenveen , verruilt met
onmiddellijke ingang de Friese club voor Feyenoord. Hij tekende een overeenkomst
voor de rest van het seizoen met een optie voor nog een jaar. Na herstel van een
blessure had de 33-jarige De Nooijer bij Heerenveen geen vaste plaats meer. Zijn
laatste wedstrijd speelde hij op 19 september in de eerste ronde van de UEFA Cup
tegen National Boekarest. Zijn contract zou aan het einde van het seizoen niet
meer worden verlengd. De Nooijer ging in juli 1998 samen met zijn broer Dennis
van het Rotterdamse Sparta naar Heerenveen. Dennis vertrok vorig jaar , eveneens
tussentijds , naar NEC.


TAIL :
Voetbal ; Sport

