DOCUMENT : 60 of 79

PAPER : NRC Handelsblad

DATE : December 10, 2002


BYLINE : ERNST VERMEULEN

SECTION : Kunst ; Pg. 10

LENGTH : 259 words

BODY :

HEADLINE : Luctor Ponse

Toen Luctor Ponse ( 1914-1998 ) , een Nederlander van Zwitserse afkomst ,
typisch Duitse eigentijdse technieken ging toepassen , beluisterde men nog steeds
Franse , speels sportieve elementen. Voor de radicaal ingestelden bleef hij
daardoor horen tot het wat «laffe» post-Pijper-kamp : had hij niet bij Badings
gestudeerd ?

Nu echter leest men in het insteekboekje bij de dubbel-cd met Ponses
elektronische en instrumentale muziek dat hij de lyricus bleef die «elke zwaarte
en zweterigheid» wist te vermijden. Gelukkig : een zwoegende radikalinski is hij
nooit geweest. Over zweterigheid valt echter te twisten. Zwaarte is een
donkergekleurd concert voor piano , orkest en tape uit 1980, een opname van John
Snijders met het Radio Philharmonisch Orkest van de Nederlandse Muziekdagen
1989, niet te ontzeggen. Invloeden van Liszt en Bartok evenmin. Lichter klinkt
uiteraard een concert voor piano en slechts tape uit 1967, dat kan een soort
voorstudie voor dat zware concert is.

Ligt op deze dubbel-cd het accent op Ponses orkestrale en elektronische
muziek , een andere dubbel-cd , van het Ensemble Wendingen waarop ook bijdragen
staan van het Doelen Kwartet , benadrukt de vroege kamermuziek en is bovendien
fraai vormgegeven. Geen wonder , Wendingen organiseert in de Amsterdamse
Amstelkerk concerten in combinatie met beeldende kunst. De uitvoeringen op beide
dubbel-cd's doen Ponses Latijnse helderheid en muzikanteske esprit niets tekort.

Luctor Ponse : elektronische en instrumentale muziek Q Disc 7041. Luctor
Ponse : kamermuziek Wendingen 2010

