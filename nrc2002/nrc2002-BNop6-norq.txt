DOCUMENT : 6 of 44

PAPER : NRC Handelsblad

DATE : December 14, 2002


BYLINE : C.R.L.R.M. FICQ , VUGHT

SECTION : Opinie ; Pg. 7

LENGTH : 238 words

BODY :

HEADLINE : Mannetjesputter

Het «In Memoriam» van mijn oud-collega mr. R.A. Gonsalves ( NRC Handelsblad ,
7 december ) , brengt mij ertoe de handschoen voor hem op te nemen.

Sprekend over zijn betrokkenheid als ambtenaar van het Binnenlands Bestuur
bij de pacificatie van de Baliemvallei en de dood van een aantal Papoea's
schrijft u : «Een onderzoek in de jaren zestig leverde niet genoeg op voor
vervolging».

Deze passage ademt de geest van «ze hebben het alleen maar niet kunnen
bewijzen». Dat Gonsalves zich terecht op noodweer beriep is destijds echter
bevestigd door mr. G.E. Langemeijer , een van de meest integere
strafrechtgeleerden die Nederland ooit gekend heeft en destijd
procureur-generaal bij de Hoge Raad.

Langemeijer heeft het dossier bezien in het kader van de benoeming van
Gonsalves tot officier van justitie.

Het was dus niet zo «dat er niet genoeg was voor een vervolging» , maar een
vervolging zou , gelet op de aanwezigheid van een rechtvaardigingsgrond ,
onrechtvaardig zijn geweest.

Naast de beide door u geciteerde bijnamen was er overigens nog een derde :
«de ijzeren hertog». Gonsalves vond deze , in tegenstelling tot de beide anderen ,
geloof ik , wel aardig.

Deze bijnaam typeerde in ieder geval de onverzettelijkheid waarmee hij stond
voor een zaak waar hij in geloofde ; de kop «Mannetjesputter» boven de necrologie
was wat dat betreft goed gekozen en zou hem plezier hebben gedaan.


TAIL :
Justitie ; Recht

