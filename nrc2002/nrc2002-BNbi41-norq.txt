DOCUMENT : 41 of 123

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 213 words

DATELINE : DEN HAAG , 13 DEC.

BODY :

HEADLINE : «Had nooit gemogen» ; NMA

De tip waarop niet teruggebeld werd. De tip van secretaresse Van Gelder over
prijsafspraken in de installatiebranche die bleef hangen op de burelen van de
Nederlandse Mededingingsautoriteit NMa. «Onze directeur Kist heeft het ook al in
zijn verhoor door de commissie gezegd» , zegt de NMa , «dit had nooit mogen
gebeuren.»

En daarom werd het interne communicatiesysteem bij de kartelwaakhond naar
eigen zeggen meteen na deze blunder verbeterd. «Maar het beeld dat wij hebben
gezegd : »bedankt voor uw tip , maar we doen er niets mee« , is onjuist. De tip
zelf heeft ons nooit bereikt , slechts de informatie dat er een tip was.»

De NMa trekt ook het boetekleed aan waar het de schaduwboekhouding van Bos
betreft. «Achteraf gezien hadden we het liever anders gedaan». Maar , zo stelt de
NMa , de organisatie heeft geen mogelijkheid te betalen voor informatie , en kon
Bos dat dus ook niet aanbieden.

De Nederlandse mededinginsgautoriteit spreekt het rapport ook tegen over het
accent op de ontheffingsverzoeken. Die taak en dat accent vloeide voort uit
wetgeving , volgens de NMa. «En sinds een toezichthouder zich niet langer aan de
wet mag houden , weet ik niet.»


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

