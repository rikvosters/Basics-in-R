DOCUMENT : 95 of 123

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Binnenland ; Pg. 3

LENGTH : 216 words

DATELINE : ROTTERDAM , 10 DEC.

BODY :

HEADLINE : Clinton toch naar Nederland

Oud-president Bill Clinton van de Verenigde Staten kan vrijdag toch naar
Nederland komen. Hij gaat alleen niet naar Zeewolde , waar de
eindejaarsbijeenkomst van Flevo Forum Network ( FFN ) oorspronkelijk plaats zou
vinden , maar naar Rotterdam.

FFN heeft een andere locatie gevonden voor het evenement , tot opluchting van
directeur D. Baars. Zeewolde blies de bijeenkomst van Flevo Forum Network , waar
Clinton 's avonds zou speechen , vorige week af. Volgens burgemeester Viezee was
de bijeenkomst en met name de beveiliging slecht voorbereid. Op stel en sprong
moest de organisatie uitkijken naar een andere locatie. Het Ahoy-complex was een
optie , maar toen werd de oude Van Nelle-fabriek op het bedrijventerrein Spaanse
Polder aangeboden. «Die stonden met open armen en ook de gemeente Rotterdam
steunde dit meteen. Het was in twee dagen gepiept» , aldus Baars.

Het veiligheidsplan in zijn oorspronkelijke vorm met onder meer een
pasjessyteem en identificatieplicht was in de ogen van de Rotterdamse overheid
«meer dan in orde». De directeur denkt dat Zeewolde «te klein» was voor dit
evenement. Baars denkt na over een claim tegen de gemeente.

Burgemeester Viezee van Zeewolde wacht donderdag een ingelast raadsdebat
over de kwestie.


TAIL :
Evenementen en manifestaties ; Algemeen

