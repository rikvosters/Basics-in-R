DOCUMENT : 122 of 123

PAPER : NRC Handelsblad

DATE : December 9, 2002


BYLINE : DOOR ONZE CORRESPONDENTEN

SECTION : Binnenland ; Pg. 3

LENGTH : 220 words

DATELINE : ISTANBUL/ALMELO , 9 DEC.

BODY :

HEADLINE : «Azra brengt Turkije de EU binnen»

«Azra heeft Turkije bij Europa binnen gebracht». De quasi-erotische kop in
het dagblad Milliyet van vanmorgen laat er geen twijfel over bestaan : de nieuwe
Miss World Azra Akin , in Almelo woonachtig maar door Turkije gekandideerd , heeft
het Turkse zelfvertrouwen een duw in de goeie richting opgegeven. De EU mag dan
aarzelen als ze Turkije aan de grote Brusselse tafel uitnodigen maar de
bescheiden Azra heeft die plaats voor zichzelf veroverd. Azra , die in bikini in
bijna alle Turkse bladen te vinden is , lijkt ook het antwoord van Turkije op
iedereen in Europa die denkt dat Turkse vrouwen geheel in het zwart zijn gehuld
en dociel honderd meter achter hun echtgenoot aan hobbelen.

Op de gevel van het huis van Miss World in Almelo , hing vanmorgen overigens
de Nederlandse driekleur. Opgehangen door de Nederlandse buren die zeggen dat
Azra ( 21 ) «weinig Turks» is en dat de Nederlandse driekleur daarom niet
misstaat. «We hadden trouwens ook geen Turkse vlag» , geeft buurvrouw Jannie
Masselink toe. Azra Akin is de oudste dochter van een Turks gezin , waarvan de
vader en moeder afkomstig zijn uit Istanbul. Azra en haar zusje zijn
«Nederlands» opgevoed. Turks spreken gaat haar niet zo goed af , al verstaat ze
de taal wel.

Azra Akin ( Foto Reuters )


TAIL :
Life style ; Maatschappij ; Sociaal Cultureel

