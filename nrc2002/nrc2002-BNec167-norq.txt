DOCUMENT : 167 of 201

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Economie ; Pg. 15

LENGTH : 277 words

DATELINE : DEN HAAG , 10 DEC.

BODY :

HEADLINE : Kritiek Van Eijck op Vermeend

Demissionair staatssecretaris Steven van Eijck ( LPF ) heeft vanmorgen hard
uitgehaald naar zijn voorganger op Financien , Willem Vermeend ( PvdA ) . Van Eijck
verweet Vermeend , die van 1994 tot 2000 staatssecretaris was , te «agressief
geblaft» te hebben in de Europese onderhandelingen over concurrentievervalsende
maatregelen.

«Het heeft ervoor gezorgd dat de andere lidstaten hun tanden hebben ontbloot
en Nederland hard hebben aangepakt» , aldus Van Eijck , die vandaag het
belastingplan verdedigt in de Eerste Kamer. «Nog een keer zo ondiplomatiek
optreden in de Europese discussie is volstrekt onrealistisch.»

Nederland ligt sinds 1999 onder vuur in Europa vanwege een aantal fiscale
maatregelen die volgens een Europese werkgroep concurrentievervalsend zouden
zijn. Vermeend , destijds staatssecretaris , was het niet eens met die lijst en
stuurde «vuistdikke rapporten» ( Van Eijck ) naar alle lidstaten. Daarin stond dat
ook die lidstaten regelingen hadden die als concurrentievervalsend zouden moeten
worden aangemerkt. Dat zette veel kwaad bloed bij andere lidstaten.

Vermeends opvolger Wouter Bos ( PvdA ) heeft onder druk van Brussel zeven van
de tien omstreden regelingen aangepast. Volgens Van Eijck was dat diplomatiek
verstandig. De overige drie regelingen , waaronder de zogenoemde
concernfinanciering , zijn nog omstreden.

Van Eijck zei geen zin te hebben keihard te onderhandelen omdat dit
«volstrekt onrealistisch is als je van twee kanten onder vuur ligt». De Europese
Commissie heeft namelijk ook een reeks procedures gestart tegen staatssteun.


TAIL :
Belastingheffing ; Financien ; Economie ; Nationale Economie ;
Overheidsfinancien

