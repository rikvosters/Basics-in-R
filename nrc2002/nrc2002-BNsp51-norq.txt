DOCUMENT : 51 of 80

PAPER : NRC Handelsblad

DATE : December 11, 2002


BYLINE : DOOR ONZE SPORTREDACTIE

SECTION : Sport ; Pg. 13

LENGTH : 389 words

DATELINE : ROTTERDAM , 11 DEC.

BODY :

HEADLINE : BarCa : twee duels niet in Nou Camp

Voetbalclub Barcelona mag twee thuiswedstrijden in de Spaanse competitie
niet in het eigen stadion Nou Camp spelen. Ook moet de club een boete van
vierduizend euro betalen. De Spaanse voetbalbond heeft vandaag de club deze
straf opgelegd na de ongeregeldheden bij de wedstrijd op 24 november tegen Real
Madrid.

Tijdens dit duel tegen de aartsrivaal hadden supporters van de thuisclub
spelers van Real bekogeld met flessen , munten en zelfs een varkenskop. Vooral de
Portugese international Luis Figo , die in 2000 overstapte van Barcelona naar
Real , was het mikpunt van vijandige supporters. Barcelona gaat in beroep tegen
de uitspraak.

Voorzitter Gaspart en trainer Van Gaal hebben de incidenten op de tribunes
aanvankelijk gebagatelliseerd en verweten met namen Figo provocerend gedrag.
Toen in Spanje veel ophef ontstond over hun milde reacties , bondt het tweetal
in.

Zuid-Amerika heeft besloten het kwalificatiesysteem voor de eindronde van
het wereldkampioenschap voetbal te handhaven. De tien landen worden niet
verdeeld in groepen , maar spelen elk een thuis- en uitwedstrijd tegen elkaar.
Het executive committee van de Zuid-Amerikaanse federatie CSF besloot het
systeem niet te wijzigen omdat een volledige competitie het eerlijkst zou zijn.
Er bestaat vooral ergernis bij Europese clubs , die hun Zuid-Amerikaanse sterren
tijdens de kwalificatieperiode minstens eens per maand moeten afstaan aan
nationale ploegen.

De met financiele problemen kampende Italiaanse voetbalclub Lazio Roma zal
nog voor Kerstmis alle spelers het achterstallig salaris betalen. Sommige
voetballers , onder wie de Nederlander Jaap Stam , wachten al een half jaar op hun
geld. Romeinse banken willen tijdelijk tachtig miljoen euro voor de club vrij te
maken. Lazio , dat een schuld heeft van 103 miljoen euro , heeft dit bedrag snel
nodig om te kunnen overleven.

De KNVB heeft eredivisieclub Vitesse een schikkingsvoorstel gedaan van 2.500
euro als straf voor het toelatingsbeleid van de club bij thuiswedstrijd tegen
Feyenoord van 19 oktober. Vitesse wilde maar negenhonderd Rotterdams supporters
toelaten in plaats van de twaalfhonderd die zijn voorgeschreven. Feyenoord
besloot daarop helemaal geen supporters mee te nemen.


TAIL :
Toeschouwers ; Openbare orde ; Voetbal ; Sport ; Politiek en Staat ;
Openbaar Bestuur ; Algemeen

