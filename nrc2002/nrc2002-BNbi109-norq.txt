DOCUMENT : 109 of 123

PAPER : NRC Handelsblad

DATE : December 9, 2002


SOURCE : AP

BYLINE : ( REUTERS , AP , AFP )

SECTION : Binnenland ; Pg. 7

LENGTH : 520 words

DATELINE : BELGRADO , 9 DEC.

BODY :

HEADLINE : Koutunica kwaad na nieuw fiasco

De Joegoslavische president Vojislav Koutunica weigert de uitslag van de
Servische presidentsverkiezingen te erkennen. Die mislukten gisteren opnieuw
toen bleek dat minder dan de helft van het electoraat zijn stem had uitgebracht.

Van de Serviers die gisteren stemden , bracht 57,5 procent zijn stem uit op
Koutunica. Zijn rivalen , de ultra-nationalisten Vojislav Eeuelj en Borislav
Pelevic , kregen respectievelijk 36,3 en 3,6 procent. Die uitslag had echter geen
betekenis omdat verkiezingen in Joegoslavie , Servie en Montenegro ongeldig zijn
als minder dan de voorgeschreven 50 procent van het electoraat komt opdagen. De
opkomst was 45 procent. Dat was nog twee procent minder dan in november , toen de
tweede ronde van de presidentsverkiezingen al op een fiasco uitliep. Ook die
verkiezingen werden al ruim door Koutunica gewonnen.

Koutunica dreigde gisteren al bij het uitbrengen van zijn stem de regering
van de Servische premier Zoran Djindjic ten val te zullen brengen als de
verkiezingen opnieuw ongeldig zouden worden verklaard , een afloop die in
opiniepeilingen al was aangekondigd. Hij verweet Djindjic geen vinger voor hem
te hebben uitgestoken. Gisteravond zei Koutunica : «Misdaad is het juiste woord
voor wat hier is gebeurd.» Hij verweet de kiescommissie fraude : veel Serviers op
de officiele kieslijst zouden dood of geemigreerd zijn of nooit hebben bestaan.
Koutunica kondigde aan in beroep te gaan bij het Servische Hooggerechtshof en
internationale instanties. Hij deed dat overigens ook in november al , zonder
resultaat.

Djindjic van zijn kant zei dat hij Koutunica een aanbod had gedaan dat deze
«met dedain» had afgewezen. Voor een motie van wantrouwen van de partij van
Koutunica tegen zijn regering is Djindjic naar eigen zeggen niet bang : als de
president hem ten val zou kunnen brengen , had hij dat al lang gedaan. Hij
ontkende te hebben geweigerd Koutunica te steunen. Er was , zei hij , gewoon geen
campagne geweest waarin zijn partij of hijzelf «een plaats had kunnen vinden».

Na het tweede fiasco loopt Koutunica het risico politiek grotendeels
buitenspel te komen te staan. Begin januari loopt de ambtstermijn af van de
zittende president van Servie , Milan Milutinovic , een oud-bondgenoot van
Slobodan Milouevic wiens uitlevering wegens oorlogsmisdaden door het
Joegoslavie-tribunaal wordt geeist. Vervolgens treedt de voorzitter van het
parlement , Nataua Micic , een bondgenote van Djindjic , op als waarnemend
president tot er voor de derde keer presidentsverkiezingen worden gehouden. In
de tussentijd zal Koutunica zijn functie als president van Joegoslavie
verliezen , omdat Joegoslavie zal verdwijnen zodra Servie en Montenegro het eens
zijn geworden over een nieuwe unie , die de huidige federatie moet vervangen. Als
dat inderdaad gebeurt voor de derde Servische presidentsverkiezingen is
Koutunica alleen nog leider van zijn partij , de Democratische Partij van Servie.

Een vrouw wenst president Vojislav Koutunica succes als die met zijn
echtgenote naar een stembureau in Belgrado wandelt. ( Foto AP )


TAIL :
Verkiezingen ; Recht ; Politiek en Staat ; Staatsrecht

