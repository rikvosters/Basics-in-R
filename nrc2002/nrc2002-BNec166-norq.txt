DOCUMENT : 166 of 201

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Economie ; Pg. 16

LENGTH : 307 words

DATELINE : ROTTERDAM , 10 DEC.

BODY :

HEADLINE : CBS : groei werk stagneert

De groei van de werkgelegenheid is vrijwel tot stilstand gekomen. In de
marktsector krimpt die , met name in de industrie. Alleen in de zorg en bij de
overheid groeit de werkgelegenheid nog.

Dat blijkt uit cijfers die het Centraal Bureau voor de Statistiek vandaag
heeft bekendgemaakt.

In het derde kwartaal van dit jaar is volgens het CBS de totale
werkgelegenheid ( omgerekend naar arbeidsjaren , dat wil zeggen voltijdbanen ) nog
maar met 0,2 procent toegenomen vergeleken met vorig jaar. In de afgelopen twee
jaren steeg het aantal voltijdbanen telkens nog met 2,1 procent.

Gerekend in aantal banen , dus deeltijdbanen meegerekend , groeide de
werkgelegenheid met 0,8 procent. Maar ook hier daalde die in de marktsector : met
36 duizend. Bij de zorg en de overheid steeg het aantal banen met 99.000, vooral
wegens deeltijdarbeid in de zorg. Per saldo nam de totale werkgelegenheid ,
uitgedrukt in banen , in het derde kwartaal toe met 63 duizend vergeleken met
vorig jaar.

Volgens het CBS volgt de werkgelegenheid nu de economie , waarvan de groei al
een jaar eerder de nullijn is genaderd. Sinds medio 2001 ligt de
kwartaal-op-kwartaal-groei op bijna nul.

In de marktsector krimpt over de hele linie de werkgelegenheid , op de sector
handel , horeca en reparatie na , waar nog een lichte groei van 0,3 procent ( in
voltijdbanen ) is. De krimp is het grootste in de industrie ( 2,5 procent ) ,
gevolgd door de financiele en zakelijke diensten ( 1,3 procent ) . Voor het eerst
sinds lange tijd krimpt nu ook de werkgelegenheid in de bouwnijverheid.

Het CBS meldde vandaag ook dat de groei van de industriele productie in
oktober met 1,4 procent is gekrompen vergeleken met een jaar geleden. Dat is
minder dan in september , toen de krimp 2,8 procent bedroeg.


TAIL :
Nationale economie ; Werkgelegenheid ; Economie ; Sociale Economie

