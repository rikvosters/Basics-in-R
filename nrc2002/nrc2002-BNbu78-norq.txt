DOCUMENT : 78 of 111

PAPER : NRC Handelsblad

DATE : December 10, 2002


BYLINE : GERT BUITEN , CONJUNCTUURWOORDVOERDER CBS

SECTION : Buitenland ; Pg. 5

LENGTH : 353 words

BODY :

HEADLINE : Consumenten

In het artikel «Het ene vertrouwen is het andere niet» plaatst Maarten
Schinkel kanttekeningen bij het onlangs verschenen CBS-persbericht over de
recente lichte stijging van het consumentenvertrouwen ( NRC Handelsblad , 26
november ) .

De vraag in zijn artikel is : waarom lopen de consumptieve bestedingen niet
zo sterk terug als de CBS-indicator van het consumentenvertrouwen doet
vermoeden ? In het verlengde daarvan vraagt hij zich af of bijvoorbeeld de
vertrouwensindicator van de Europese Commissie ( EC ) niet een betere voorspeller
van de consumptieve bestedingen is.

De definitie van de EC is gebaseerd op vier vragen uit het Consumenten
Conjunctuur Onderzoek , dat in Nederland door het CBS wordt uitgevoerd. Deze
vragen hebben betrekking op verwachtingen van consumenten voor de komende tijd.
Het CBS hanteert vijf vragen uit hetzelfde onderzoek. Twee daarvan geven het
oordeel weer van de consument over het economisch klimaat. De andere drie hebben
betrekking op de koopbereidheid , die wordt gebaseerd op het oordeel van de
consument over zijn eigen financien en over het doen van grote aankopen. De
EC-indicator weerspiegelt dus vooral algemene economische verwachtingen. In de
CBS-definitie spelen daarnaast de eigen situatie van de consument en zijn
inschatting van de feitelijke ontwikkelingen een rol. De koopbereidheid geeft in
de praktijk de beste indicatie van de toekomstige consumptie en daarom maakt het
CBS daarvan steeds afzonderlijk melding in zijn persberichten.

Uit analyses van het CBS blijkt dat veranderingen in de koopbereidheid sterk
doorwerken in de bestedingen , maar wel met een vertraging van zes maanden tot
een jaar.

Het kost huishoudens immers moeite om hun uitgaven- en leefpatroon aan te
passen aan veranderende omstandigheden , zeker in tijden van teruggang. Daar waar
consumenten makkelijk kunnen bezuinigen door bijvoorbeeld het uitstellen van
aankopen zijn echter al consumptiedalingen te zien. Dit geldt onder meer voor
kleding en schoeisel , woninginrichting , huishoudelijke artikelen en bestedingen
in cafes en restaurants.


TAIL :
Nationale economie ; Economie

