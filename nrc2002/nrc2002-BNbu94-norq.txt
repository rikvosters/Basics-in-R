DOCUMENT : 94 of 111

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Buitenland ; Pg. 4

LENGTH : 488 words

DATELINE : ROTTERDAM , 10 DEC.

BODY :

HEADLINE : Australier mag website VS aanklagen ; Wereldwijde implicaties

Het Australische Hooggerechtshof heeft vanochtend bepaald dat de Amerikaanse
financiele uitgever Dow Jones in Australie mag worden aangeklaagd wegens smaad
in een artikel op internet , hoewel het artikel in de VS werd gepubliceerd.

De uitspraak zal wereldwijde implicaties hebben.

De zaak tegen Dow Jones & Company is aangespannen door de zakenman Joseph
Gutnick , directeur van een mijnbouwbedrijf. Het weekblad Barron's , eigendom van
Dow Jones , publiceerde in oktober 2000 een artikel over Gutnick en diens
transacties met religieuze liefdadigheidsinstellingen. Gutnick meent dat hij in
het artikel , dat hij op internet las , wordt beschreven als een intrigant en
fraudeur. Hij eist een schadevergoeding wegens smaad.

Dow Jones , uitgever van onder meer The Wall Street Journal , redeneerde dat
het artikel in de Amerikaanse staat New Jersey werd gepubliceerd , en dat
eventuele rechtszaken in de VS zouden moeten plaatsvinden. Deze stelling werd
ondersteund door 26 internationale mediabedrijven , waaronder persbureau Reuters
en onlineboekhandel Amazon.com. Dow Jones stelde dat wanneer Gutnick hen wegens
smaad mocht aanklagen in Australie , «alles op internet in ieder land , van
Afghanistan tot Zimbabwe» onderwerp kan zijn van juridische acties. Dat zou
gevolgen hebben voor de vrijheid van meningsuiting.

Het Hooggerechtshof in Canberra oordeelde echter unaniem dat hoewel het
artikel werd gepubliceerd in de VS , het online in Australie was te lezen , en dus
schadelijk kan zijn voor de klager. Gutnick mag nu een rechtszaak beginnen in
Melbourne.

De uitspraak zal verstrekkende gevolgen hebben voor publiceren op internet.
Het betekent dat materiaal op internet wordt «gepubliceerd» in het land waar het
bekeken wordt , niet waar het online wordt gezet. Iedere internationale
nieuwsorganisatie kan in Australie worden aangeklaagd , ook door klagers die daar
niet wonen maar wel bekend zijn of een bedrijf hebben. Juristen menen dat de
uitspraak een precedent zal scheppen in de 190 landen die wetgeving op het
gebied van smaad kennen. In de VS loopt op dit moment eenzelfde soort rechtszaak
tegen uitgever The Tribune. De uitgever is aangeklaagd door een
gevangenisdirecteur die zich benadeeld voelt door twee artikelen op internet
waarin gevangenen over hem klagen.

Australische internetdeskundigen noemde de uitspraken vanochtend
«verregaand». Volgens Peter Coroneos van de Australische Internet Association
zullen uitgevers zich voortaan tweemaal bedenken voor zij iets op internet
publiceren.

Gutnick is opgelucht. «Ze Dow Jones , red.  moeten voorzichtig zijn met wat
ze online publiceren. Internet verschilt niet van een gewone krant. Je moet goed
bedenken wat je schrijft voor je publiceert» , zei hij vanochtend op televisie.

www.nrc.nl/doc : uitspraak


TAIL :
Delicten ; Internet ; Wetenschap en Techniek ; Technische Wetenschappen ;
Informatica ; Computernetwerken ; Recht ; Criminaliteit

