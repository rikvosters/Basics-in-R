DOCUMENT : 23 of 78

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Voorpagina ; Pg. 1

LENGTH : 238 words

DATELINE : MAASTRICHT , 13 DEC.

BODY :

HEADLINE : Praktijk bewijst gelijk bouwenquete

De conclusie van de enquetecommissie bouwfraude , dat door structurele
prijsafspraken de kosten voor bouwprojecten met 8,8 procent zijn opgedreven , is
in de praktijk bevestigd. Maastricht , dat eind 1992 een einde maakte aan
illegale prijsafspraken en koos voor open concurrentie , blijkt sindsdien 8,48
procent te besparen.

Dat staat in een evaluatie van het gemeentelijke aanbestedingsbeleid. Deze
dateert al van 1999 en beslaat de periode 1994-1997. Maastricht gaf toen 225
miljoen gulden uit aan openbaar aanbestede projecten. De gemeente had 244
miljoen begroot.

De begrotingen zijn in die periode op dezelfde wijze opgesteld als voor
september 1992. Toen wijzigde de stad haar aanbestedingsbeleid drastisch , na
corruptieaffaires bij aanbestedingen. Tot 1992 besteeddde de stad projecten
ondershands aan bij een kartel van bouwbedrijven. In 1992 bleek dat die
bedrijven jarenlang illegale afspraken hadden gemaakt over de prijs en wie aan
de beurt moest komen.

De enquetecommissie komt bij een vergelijking van 211 aanbestedingen waar de
prijsafspraken mislukten , tot de conclusie dat de bouwsom 8,8 procent lager lag.
De commissie concludeert dat bij openbare aanbestedingen de kans op
prijsafspraken geringer is dan bij aanbestedingen waarbij een geselecteerde
groep aannemers een offerte mag indienen.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

