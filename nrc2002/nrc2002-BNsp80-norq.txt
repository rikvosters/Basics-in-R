DOCUMENT : 80 of 80

PAPER : NRC Handelsblad

DATE : December 9, 2002


BYLINE : DOOR ONZE FINANCIELE REDACTIE

SECTION : Sport ; Pg. 17

LENGTH : 388 words

DATELINE : ROTTERDAM , 9 DEC.

BODY :

HEADLINE : Beurs wacht op bewindslieden VS

De beurzen in Europa konden , na een nagenoeg onveranderd slot op Wall Street
vrijdagavond , geen richting bepalen. Een van de oorzaken van de richtingloosheid
was de onzekerheid over het nieuwe economische team van de Amerikaanse president
Bush. Beleggers willen weten wie de nieuwe Amerikaanse minister van Financien
wordt na de aankondiging dat Paul O'Neill zijn functie neerlegt. Ook de
economische adviseur Lindsey wordt vervangen , en volgens Amerikaanse media zou
er vandaag al zekerheid kunnen komen over de opvolgers.

Na een positieve opening zakten de koers na verloop van tijd terug. Rond het
middaguur stond vrijwel geheel Europa op verlies. In Amsterdam was dat niet
anders : de AEX-index zakte met 1,45 punt ( 0,4 procent ) tot 337,02 punten.

Een van de dalers was Gucci , producent van luxe goederen. Het bedrijf voelt
de economische tegenwind goed en Gucci gaf een winstwaarschuwing voorbeurs , met
een koersdaling van 1 procent als gevolg. Grootste daler was Buhrmann , met 3,4
procent. Het nieuws dat ING zijn eigen vermogen versterkt met 1 miljard euro.
leidde tot een koersstijging van de bankverzekeraar met 0,5 procent.

Van de Europese beurzen was die van Parijs de enige die zich nog enigszins
overeind kon houden , met een verlies van nog geen 0,1 procent. Londen was 0,8
procent lager en Frankfurt was 0,9 procent lager.

De grootste Europese daler was het Britse telecomconcern Cable & Wireless.
Vrijdagavond kreeg het een afwaardering van de kredietwaardigheid voor de
kiezen , hetgeen vanmorgen resulteerde in een koersval van 43 procent.

Deutsche Telekom , dat nog geld krijgt van Cable & Wireless , zakte
aanvankelijk weg met met 0,8 procent , maar stond tegen het middaguur op een
winst van 0,25 procent. De euro stond aan het einde van de ochtendhandel licht
hoger op een koers van 1,0095 dollar.

De effectenbeurs in Tokio heeft de eerste handelsdag van de week met een
klein verlies afgesloten. De Nikkei-index daalde maandag met 35,21 punten tot
8828,05, wat overeenkomt met een verlies van 0,4 procent.

De andere beurzen in Azie waren ook lager. In Zuid-Korea daalde het
koersgemiddelde met 0,65 procent. Hongkong was aan het eind van de handel 0,35
procent lager. In Australie eindigde de beurshandel met een min van 0,45
procent.


TAIL :
Financiele markten ; Economie ; Financien

