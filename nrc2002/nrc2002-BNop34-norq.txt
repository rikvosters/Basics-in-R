DOCUMENT : 34 of 44

PAPER : NRC Handelsblad

DATE : December 10, 2002


BYLINE : CHRISTIAN VON KLOSTERLEIN , NIGTEVECHT

SECTION : Opinie ; Pg. 8

LENGTH : 349 words

BODY :

HEADLINE : Informele economie

In zijn beschouwing over de informele economie schrijft prof. B. van Praag
dat bovenop de BTW-betalende economie nog 16,7 procent BTW-vrije economische
activiteiten plaatsvinden. Hij denkt dat het nationale product met circa 16
procent vooruitgaat en de werkloosheid met hetzelfde percentage daalt als de
«informele» economie , dus alle activiteiten zonder BTW , belastingplichtig worden
( NRC Handelsblad , 25 november ) . Dat is naief. Want hij veronderstelt dat , als in
een verder zelfregulerend economisch systeem een factor verandert , al het andere
onveranderd blijft. Dat is niet zo. In het geval dat alle vriendendiensten ( of
wat anders nog onder de «informele» economie valt ) plotseling belast worden ,
maken burgers of geen gebruik meer van deze diensten , of ze wijken uit naar
ruilhandel «met gesloten beurs».

Ik begrijp niet waarom prof. Van Praag zich over deze aanvulling van de
BTW-economie zo druk maakt. Als ik een klus samen met mijn zoon of mijn buurman
uitvoer , die een 48-uur-baan heeft waarover hij belasting en alle sociale lasten
reeds heeft afgedragen , en ik betaal hem hiervoor een vergoeding wat is er dan
mis ? Moeten wij de staat , die hier niets mee te maken heeft , inschakelen , om
alles ingewikkeld en duur te maken ? Dan beslissen wij toch eenvoudigweg elkaar
niet te betalen en werk met werk te compenseren. Prof. Van Praag stelt voor deze
door hem als illegaal geclassificeerde activiteiten door een verklik- en
snuffelcultuur naar het BTW-circuit te sluizen.

Volgens hem dient gevraagd te worden hoe iemand aan zijn te dure auto of te
groot huis gekomen is. Het is toch mijn prive-beslissing , geen duur huis te
hebben maar al mijn geld aan een mooie auto te besteden ( of andersom ) . Ben ik
dan in zijn ogen meteen verdacht ? Ook naief : niet iedereen die een afwijkend
bestedingspatroon heeft doet ongeoorloofde zaken.

Als hij denkt met zijn verklikkers-maatschappij de witteboordencriminaliteit
aan te kunnen pakken , is hij wederom naief. De werkelijke economische criminelen
kennen alle trucs om de herkomst van hun geld te versluieren.


TAIL :
Economie

