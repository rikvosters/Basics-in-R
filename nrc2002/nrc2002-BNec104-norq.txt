DOCUMENT : 104 of 201

PAPER : NRC Handelsblad

DATE : December 11, 2002


BYLINE : DOOR EEN ONZER REDACTEUREN

SECTION : Economie ; Pg. 18

LENGTH : 277 words

DATELINE : ROTTERDAM , 10 DEC.

BODY :

HEADLINE : Max stopt supermarkt op internet

De internetsupermarkt Max Foodmarket heeft al zijn activiteiten met ingang
van vanochtend gestaakt. De verliezen hielden aan en nieuwe financiers of
overnamepartijen werden niet gevonden.

Dit heeft het bedrijf , waar circa 400 mensen werken , vanochtend
bekendgemaakt. Max Foodmarket verkocht sinds 2000 in een groot deel van de
Randstad levensmiddelen. Klanten werden via een e-mail geinformeerd over het
einde van het bedrijf.

«We hebben in Nederland een fijnmazig netwerk van supermarkten die met lage
marges werken» , geeft retaildeskundige

G. Rutte als verklaring voor de aanhoudende verliezen van supermarkten die
hun bestellingen via internet krijgen. Hij noemt het exploiteren van een
internetsupermarkt «bijna een mission impossible , zeker wanneer je , zoals Max ,
geen bezorgkosten in rekening brengt». Een van de geldschieters van Max
Foodmarket was directeur D. Groot zelf , vermoedelijk ondersteund door enkele
vermogende families die supermarkten in Nederland exploiteren.

Rutte schat dat Max Foodmarket wekelijks circa 4.000 bestellingen te
verwerken kreeg. Concurrent Albert , de bezorgdienst van Albert Heijn , zou op
8.000 zitten , met een gemiddelde omvang van 95 euro. Directeur H. Blom van
Albert wil niet op deze cijfers ingaan. Hij ontkent dat een internetsupermarkt
in Nederland geen toekomst heeft. «Anders dan Max Foodmarket vragen wij 6,80
euro voor de bezorging. Wij bestaan nu een jaar en kunnen 55 procent van de
Nederlanders bereiken.» Albert lijdt nog verlies ; Blom wil niet zeggen hoe lang
moederbedrijf Ahold de verliezen accepteert.


TAIL :
Internationale economie ; Detailhandel ; Economie ; Bedrijfstakken ; Handel

