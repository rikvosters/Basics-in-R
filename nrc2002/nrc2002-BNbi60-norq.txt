DOCUMENT : 60 of 123

PAPER : NRC Handelsblad

DATE : December 12, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 177 words

DATELINE : DEN HAAG , 12 DEC.

BODY :

HEADLINE : OM : Al 55 verdachten

Het openbaar ministerie heeft «voldoende aanknopingspunten» gevonden voor
verdergaand onderzoek naar bouwfraude door Nederlandse aannemersbedrijven. Het
aantal verdachten is inmiddels opgelopen tot vijfenvijftig.

Dat heeft een woordvoerder van het landelijk parket desgevraagd gezegd. Het
bouwfraude-onderzoek leidde in maart tot huiszoekingen en arrestaties. In
september waren er nog veertien verdachten. Er zijn 31 aanhoudingen verricht , 38
getuigen zijn gehoord.

Justitie doet onderzoek naar acht projecten die voorkomen in de
schaduwadministratie van oud-directeur Bos van bouwbedrijf Koop Tjuchem. Daarbij
zijn 72 bedrijven betrokken. De verdenkingen in het bouwfraude-onderzoek
betreffen oplichting , valsheid in geschrifte , overtreding van de Wet economische
mededinging , belastingfraude en omkoping van ambtenaren. Naast het
bouwfraude-onderzoek doet justitie corruptieonderzoeken. Volgens justitie zijn
negen ambtenaren verdacht.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

