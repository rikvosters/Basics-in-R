DOCUMENT : 7 of 201

PAPER : NRC Handelsblad

DATE : December 14, 2002


BYLINE : ADRIAAN HIELE

SECTION : Economie / Geld telt ; Pg. 14

LENGTH : 177 words

BODY :

HEADLINE : Langer leven loont

Ik ben ongehuwd , woon niet samen en heb geen kinderen. Mijn spaargeld , auto
en kapitaalverzekering wil ik aan mijn vriendin nalaten , mocht ik overlijden.
Het is niet de bedoeling dat mijn familie erft. Dus heb ik een testament nodig.
Maar de fiscus grijpt 41-68 procent successierechten. Kunnen we hieraan
ontkomen ? Ik wil niet samenwonen of trouwen.

( V. de S. )

Uw auto hoeft niet veel waard te zijn. Een verzekering kan uw vriendin niet
erven. Mocht er een uitkering bij ( uw ) overlijden op tafel komen , dan moet zij
wel als begunstigde in de polis staan. Dat moet u fiscaal goed regelen , want
anders valt de uitkering in uw belaste nalatenschap. Stel dat u tegen die tijd
een andere vriendin heeft , dan gaat de uitkering toch naar uw ex , als u de
begunstiging ( in polis en testament ) niet wijzigt. Rest uw spaargeld. Ik ken
maar een oplossing : blijven leven tot de successierechten dalen , naar
verwachting over een paar jaar.

Adriaan Hiele beantwoordt ook vragen op de website : www.nrc.nl/Hiele


TAIL :
Sparen en beleggen ; Economie ; Financien

