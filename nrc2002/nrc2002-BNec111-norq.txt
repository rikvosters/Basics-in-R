DOCUMENT : 111 of 201

PAPER : NRC Handelsblad

DATE : December 11, 2002


BYLINE : DOOR ONZE FINANCIELE REDACTIE

SECTION : Economie ; Pg. 15

LENGTH : 198 words

DATELINE : ROTTERDAM , 11 DEC.

BODY :

HEADLINE : Nederlandse topmannen getuigen voor KPN

Telecombedrijf KPN zet zwaar geschut in om zich te verdedigen tegen Pieter
Lakeman die namens Stichting Onderzoek Bedrijfs Informatie een proces heeft
aangespannen. Lakeman eist vernietiging van de KPN's jaarrekening over 2000,
omdat de wet zou zijn overtreden.

Het telecombedrijf heeft nu tien getuigen aan de rechter aangeboden om aan
te tonen dat er niets mis is met zijn jaarverslag. Hieronder bevinden zich
diverse Nederlandse topmannen. KPN draagt onder meer Ahold-bestuursvoorzitter
Cees Van der Hoeven , de topeconoom van beleggingsinstituut Robeco Jaap van Duijn
en bankier Wilco Jiskoot , lid van de raad van bestuur van ABN Amro , als getuigen
voor. Ook Ad Scheepbouwer , de huidige topman van KPN , biedt zich als getuige aan
bij het Amsterdamse gerechtshof. Dat blijkt uit de stukken die KPN bij het hof
heeft ingediend om te bewijzen dat het concern correct heeft gehandeld. De
rechter gaf KPN een maand geleden die bewijsopdracht.

Van der Hoeven en Scheepbouwer waren eind 2000 commissaris bij KPN. Van der
Hoeven is dat nog steeds. Het is nog niet duidelijk of het hof de getuigen zal
toestaan in de juridische procedure.


TAIL :
Telecommunicatie ; Infrastructuur

