DOCUMENT : 48 of 80

PAPER : NRC Handelsblad

DATE : December 11, 2002


SECTION : Sport ; Pg. 13

LENGTH : 180 words

DATELINE : ZEIST , 11 DEC.

BODY :

HEADLINE : Werknemer krijgt minder extra's

Onder invloed van de economische teruggang wordt de werkgever minder
scheutig met extraatjes. Dit blijkt uit onderzoek van Hay Group. Het onderzoek
is gebaseerd op ruim 230 grote en middelgrote ondernemingen. Van de bedrijven
geeft 63 procent aan te bezuinigen op secundaire arbeidsvoorwaarden.

In januari 2002 was dit nog 12 procent. Tussen juli 2001 en juli 2002 zijn
de vaste kostenvergoedingen gemiddeld met 2 procent gedaald. Zo stellen steeds
meer bedrijven niet alleen een maximum aan vergoeding van de vaste
telefoonkosten , maar ook aan de mobiele telefoonkosten ( dit jaar 28 procent ,
vorig jaar 16 procent van de bedrijven ) . Werkgevers proberen ook de kosten voor
kinderopvang te beheersen. Bijna driekwart van de ondernemingen stelt nu
duidelijke voorwaarden ( vorig jaar 59 procent ) . Werknemers krijgen ook minder
variabel inkomen ( bonussen en winstdeling ) dan vorig jaar. Gemiddeld krijgt
iemand op CAO-niveau dit jaar Euro 200 minder bonus , terwijl zijn directeur het
met Euro 2000 minder moet stellen.


TAIL :
Economie ; Arbeidsvoorwaarden ; Sociale Economie

