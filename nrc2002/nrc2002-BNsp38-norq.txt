DOCUMENT : 38 of 80

PAPER : NRC Handelsblad

DATE : December 12, 2002


SOURCE : Reuters

BYLINE : ( REUTERS )

SECTION : Sport ; Pg. 11

LENGTH : 173 words

DATELINE : LONDEN , 12 DEC.

BODY :

HEADLINE : Hiddink beste coach

De lezers van het Engelse voetbaltijdschrift World Soccer Magazine hebben
Guus Hiddink uitgeroepen tot coach van het jaar. De Nederlander dankt zijn
uitverkiezing aan de verrassende vierde plaats die hij met het elftal van
Zuid-Korea bereikte op het afgelopen wereldkampioenschap.

Hiddink , die na het WK aan de slag ging als clubcoach van PSV , kreeg de
voorkeur boven Felipe Scolari en Arsene Wenger. Scolari werd als bondscoach van
Brazilie wereldkampioen. De Fransman Wenger won vorig seizoen met Arsenal de
Engelse beker en het kampioenschap.

Op de vierde plaats eindigde de Duitse coach Klaus Topmoller , die vorig
seizoen met Bayer Leverkusen de finale van de Champions League bereikte. Zijn
landgenoot Rudi Voller werd vijfde. Hij bereikte afgelopen zomer als bondscoach
met het Duitse elftal de finale van het WK.

World Soccer Magazine , een in Londen uitgegeven voetbalblad , publiceert de
uitslagen van de verkiezingen in de uitgave die morgen in de binnenlandse en
buitenlandse kiosken ligt.


TAIL :
Voetbal ; Sport

