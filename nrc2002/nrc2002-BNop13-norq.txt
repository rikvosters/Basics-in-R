DOCUMENT : 13 of 44

PAPER : NRC Handelsblad

DATE : December 12, 2002


BYLINE : DOOR ONZE CORRESPONDENT

SECTION : Opinie ; Pg. 8

LENGTH : 211 words

DATELINE : PARIJS , 12 DEC.

BODY :

HEADLINE : Air France : niet te veel staatssteun

Air France ontkent door Brussel verboden staatssteun te hebben ontvangen. De
Europese Commissie kondigde gisteren onderzoek aan naar staatssteun aan Air
France , in de periode na 11 september 2001. Eurocommissaris Loyola de Palacio
heeft behalve tegen Air France soortgelijke onderzoeken aangekondigd tegen het
Ierse Ryanair en het Griekse Olympic Airways. De naar het oordeel van de
commissie ten onrechte ontvangen steun , moet volgens De Palacio worden
teruggestort.

Volgens Air France heeft het slechts compensatie ontvangen voor de drie
dagen , direct na de aanslagen. Voor die periode hebben alle Europese
luchtvaartmaatschappijen , met goedkeuring van Brussel , compensatie ontvangen. De
steun aan Air France bedroeg 28,6 miljoen euro. Aan de gezamenlijke
luchtvaartbedrijven gaf de Franse staat 54,9 miljoen euro.

Twistappel is niet dat bedrag , maar de periode waarover compensatie is
verleend. Toenmalig minister van Transport Jean-Claude Gayssot heeft in oktober
2001 gepleit voor uitbreiding met vier dagen van de periode waarin kostenderving
aannemelijk was. Dat verzoek , dat de Europese Commissie niet wil inwilligen , is
nu aanleiding voor het onderzoek.


TAIL :
Luchtvaart ; Overheidssteun ; Economie ; Nationale Economie ; Verkeer en
Vervoer

