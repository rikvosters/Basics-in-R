DOCUMENT : 36 of 79

PAPER : NRC Handelsblad

DATE : December 11, 2002


SOURCE : ANP

BYLINE : ( ANP )

SECTION : Kunst ; Pg. 9

LENGTH : 215 words

DATELINE : DEN HAAG , 11 DEC.

BODY :

HEADLINE : Gemeente Den Haag redt het Residentie Orkest

De gemeente Den Haag verhoogt per 1 januari de subsidie voor het Residentie
Orkest ( RO ) met 225.000 euro. Dat heeft een woordvoerder van de gemeente vandaag
bevestigd.

Het bestuur van het orkest moet dan wel aan een aantal voorwaarden voldoen.
Het Residentie Orkest verkeert al enige tijd in financiele nood. Het heeft een
schuld van 320.000 euro en een structureel begrotingstekort van 450.000 euro.
Eind november dreigde zelfs een faillissement. De toezegging van wethouder
Engering ( Cultuur ) volgt na een crisisoverleg tussen de gemeente Den Haag , het
Rijk en het management van het RO. Het bestuur van het RO moet zelf
bezuinigingen doorvoeren om de andere helft van het structurele tekort op te
lossen. Verder moet er een nieuw bedrijfsplan komen met een sluitende begroting
voor 2003 en 2004. Het negatieve eigen vermogen moet binnen drie jaar weggewerkt
zijn. Voor wat betreft het artistieke beleid wil de gemeente weten of het orkest
het al vastgestelde activiteitenplan voor de komende twee jaar kan garanderen.
Het RO moet elk kwartaal inzicht geven in de inhoudelijke vooruitgang en de
financiele stand van zaken.


TAIL :
Lokale politiek ; Klassieke muziek ; Kunst en Cultuur ; Kunst ; Muziek ;
Recht ; Politiek en Staat ; Staatsrecht ; Gemeenten ; Binnenlandse Politiek

