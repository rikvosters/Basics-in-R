DOCUMENT : 78 of 79

PAPER : NRC Handelsblad

DATE : December 9, 2002


BYLINE : DOOR ONZE KUNSTREDACTIE

SECTION : Kunst ; Pg. 10

LENGTH : 144 words

DATELINE : ROTTERDAM , 9 DEC.

BODY :

HEADLINE : Saxofonist Berg dood

De Amerikaanse saxofonist Bob Berg is afgelopen donderdag in Engeland op
51-jarie leeftijd overleden na een auto-ongeluk. De auto waarin Berg zat werd op
een gladde weg geraakt door een scharende cementwagen.

De tenorsaxofonist , die in de jaren '80 enkele jaren werkte in de band van
Miles Davis , was ook verscheidene malen in ons land. Met Miles Davis was hij te
horen op het Northsea Jazz Festival. Na enkele fusionplaten op eigen naam
herontdekte Berg zo'n tien jaar geleden de echte jazz. «Ik haalde mijn
platenspeler uit de kast en begon te luisteren naar een paar oude Blue Note
platen. En daar kreeg ik zo'n goed humeur van dat ik ook weer die kant op
wilde.»

In de afgelopen zomer was Bob Berg nog in Rotterdam met de groep Steps Ahead
en gaf hij nog een workshop voor conservatoriumstudenten.


TAIL :
Jazz ; Kunst en Cultuur ; Kunst ; Muziek

