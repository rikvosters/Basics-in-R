DOCUMENT : 65 of 123

PAPER : NRC Handelsblad

DATE : December 12, 2002


SOURCE : ANP

BYLINE : ( ANP )

SECTION : Binnenland ; Pg. 2

LENGTH : 139 words

DATELINE : ALKMAAR , 12 DEC.

BODY :

HEADLINE : Standhouders aansprakelijk voor legionellaramp

De rechtbank in Alkmaar heeft vandaag in een bodemprocedure twee
standhouders op de Westfriese Flora in Bovenkarspel aansprakelijk gesteld voor
de legionellaramp in 1999. Daarbij kwamen 32 bezoekers om het leven. De
bubbelbadverkopers hebben onvoldoende voorzorgsmaatregelen genomen om de ramp te
voorkomen. De organisatie en de Nederlandse staat zijn volgens de rechtbank niet
aansprakelijk. De Consumentenbond , die de zaak had aangespannen , heeft gemengde
gevoelens bij het vonnis. Volgens een woordvoerder van de bond is het positief
dat de slachtoffers nu weten wie aansprakelijk is voor de ramp. Maar een goede
financiele tegemoetkoming voor de slachtoffers zit er nu bijna niet in , omdat de
standhouders niet daadkrachtig zijn. De bond beraadt zich nog over een hoger
beroep.


TAIL :
Ziekten ; Gezondheid ; Geneeskunde

