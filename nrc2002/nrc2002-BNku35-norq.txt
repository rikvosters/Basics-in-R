DOCUMENT : 35 of 79

PAPER : NRC Handelsblad

DATE : December 11, 2002


SOURCE : Reuters

BYLINE : ( REUTERS )

SECTION : Kunst ; Pg. 9

LENGTH : 170 words

DATELINE : MADRID , 11 DEC.

BODY :

HEADLINE : Schilderij Prado na 28 jaar terug

Het Prado museum in Madrid heeft een schilderij teruggekregen dat al 28 jaar
werd vermist. Het werk Stilleven van een vis van de Spaanse schilder Bartolome
Montalvo ( 1769-1846 ) werd aangeboden op een veiling in het Engelse Sussex. Op
verzoek van het Prado is het in beslag genomen , zo maakte de Britse politie
gisteren bekend. Het stilleven verdween in 1974 tijdens een verbouwing uit een
school in het Zuid-Spaanse Cordoba , waar het aan uitgeleend was. Medewerkers van
het Prado ontdekten in juli dit jaar dat het werk door een antiquair op de
Engelse markt werd aangeboden. De Britse antiquair bleek het van een vrouw uit
Cordoba te hebben gekocht die concierge was op de school waar het schilderij
destijds verdween. Ze zegt het vanwege de verbouwing mee naar huis te hebben
genomen. De vrouw en de Britse handelaar worden vooralsnog niet in staat van
beschuldiging gesteld.


TAIL :
Diefstal ; Schilderkunst ; Kunst en Cultuur ; Kunst ; Beeldende Kunst ;
Recht ; Criminaliteit ; Delicten ; Vermogensdelicten

