DOCUMENT : 34 of 123

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 398 words

DATELINE : Den Haag , 13 dec.

BODY :

HEADLINE : «Jarenlang feteren» ; Verwijten van commissie ; BOUW

De enquetecommissie bouwnijverheid kwam tot harde oordelen. Hieronder de
belangrijkste verwijten aan de verschillende betrokkenen.

Commissievoorzitter Marijke Vos sprak de woorden gisteren bij de presentatie
van het eindrapport fel uit : «Verbaasd» , en het meest getroffen was de commissie
door «de laconieke en vergoeilijkende reacties van de hoofdrolspelers.»
Captains of industry , stelde zij , wilden zich niet met schaduwadministraties «en
dergelijke details» bemoeien , «terwijl men in jaarverslagen wel spreekt over
zaken als corporate governance , gedragscodes en maatschappelijk verantwoord
ondernemen».

Die tegenstelling - veel aan de hand volgens commissie , ik weet er weinig
van , volgens de bouwbestuurders - wordt bij lezing van het rapport maar al te
duidelijk. Gelet op de schaduwadministraties , zo leert een van de conclusies ,
«zijn vele , zo niet alle grote bouwbedrijven structureel betrokken bij
onwettelijke verrekensystemen». De commissie turfde maar liefst 600
bouwbedrijven die in wisselende samenstelling ooit aan vooroverleg hadden
deelgenomen.

Met alle nuances verbindt de commissie aan die afspraken een prijsverhogend
effect van 8,8 procent , gebaseerd op een deel van de Bos-schaduwboekhouding. Het
stellen dat behaalde rendementen twee tot drie procent zijn , «geeft een te
beperkt beeld». Ook al beroepen ook de beursgenoteerde bouwbedrijven zich op
officiele jaarcijfers.

De schade , zo gaat Vos verder , is groter dan alleen hogere prijzen. Ook
hebben de afspraken een tekort aan innovatie met zich meegebracht en is «de
maatschappelijke schade breder en omvangrijker». Door hun protectiessyteem
zorgde marktwerking er ook niet voor dat «zwakke broeders» in de sector hun
bedrijfsorganisatie verbeterden.

De commissie roept de bouwsector op tot een algehele boetedoening. Maar Vos
geeft geen voorbeelden hoe daaraan gestalte moet worden gegeven : een algeheel
mea culpa in de vorm van een betaling ?

Vos c.s. heeft geen medelijden met de sector. Het zit de sector «veel te
weinig tussen de oren» dat de jarenlang voortdurende cultuur van «smeren en
feteren» allang voorbij had moeten zijn. «Nieuwe zakelijkheid» is het codebegrip
voor de relatie die overheid en aannemers tot elkaar moeten betrachten. Het
feest moet voorbij zijn.


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

