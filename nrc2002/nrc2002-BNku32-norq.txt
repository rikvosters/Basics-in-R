DOCUMENT : 32 of 79

PAPER : NRC Handelsblad

DATE : December 11, 2002


BYLINE : DOOR ONZE SPORTREDACTIE

SECTION : Kunst ; Pg. 9

LENGTH : 461 words

DATELINE : ROTTERDAM , 11 DEC.

BODY :

HEADLINE : Zwitserland en Oostenrijk grote favoriet EK 2008

De combinatie Oostenrijk en Zwitserland is favoriet voor toewijzing van het
Europees kampioenschap voetbal in 2008. De Europese voetbalfederatie UEFA
beslist morgen en heeft keus uit zeven kandidaten.

Nederland en Belgie hebben met Euro 2000 een trend gezet , want voor het
toernooi van 2008 zijn maar liefst vijf van van de zeven kandidaten een
combinatie van landen. Een aantal heeft daarvoor zelfs hun historische
rivaliteit overboord gezet. Zo hebben Griekenland en Turkije elkaar gevonden ,
evenals Bosnie en Kroatie. Bijzonder is eveneens de samenwerking tussen Ierland
en Schotland. De «zwaarste» gezamenlijke kandidatuur komt uit Scandinavie , waar
Noorwegen , Zweden , Finland en Denemarken als kwartet optrekken. Twee landen doen
zelfstandig een gooi naar het EK : Hongarije en Rusland.

Naast het optimisme in de Alpenlanden Oostenrijk en Zwitserland dichten
Ierland en Schotland en de Scandinavische landen zich kansen toe. Hongarije en
Rusland gelden als outsiders.

Secretaris-generaal Gerhard Aigner van de UEFA vindt de zeven bids van een
hoog , professioneel niveau. «Alle kandidaten hebben bovendien steun van hun
regeringen , wat er op wijst hoezeer landen inzien dat het EK van grote
publicitaire en economische waarde is.»

Pierre Benoit , woordvoerder van de Zwiterse voetbalbond , rekent zich
allerminst rijk. Hij wijst op het EK van 2004, dat in 1999 tegen de verwachting
in aan Portugal werd toegewezen. De grote favoriet was toen buurland Spanje.
Benoit : «De UEFA wilde destijds Portugal een duwtje in de rug geven , omdat
Spanje na het WK voetbal in 1982 en de Olympische Spelen van Barcelona in 1992
geen nieuwe economische impuls nodig had. Als de UEFA opnieuw zo denkt , zijn wij
in het nadeel , omdat Hongarije , Rusland , Bosnie en Kroatie er economisch
slechter voorstaan.»

De toenemende connecties van landen heeft tot gevolg dat het aantal leden
van het executive committee , dat over de toewijzing moet beslissen , slinkt. Het
is leden uit kandidaat-landen niet toegestaan te stemmen. Onder hen de Zweedse
UEFA-voorzitter Lennart Johansson. De stemming geschiedt in twee ronden.
Morgenvroeg wordt een eerste schifting toegepast , waarna morgenmiddag een keus
wordt gemaakt uit de twee of drie overgebleven landen.

De kandidatuur van de Scandinavische landen wordt door insiders weinig
kansen toegedicht , omdat Zweden in 1992 al organisator van het EK was. Om reden
dat Engeland in 1996 gastheer was , wordt de combinatie Ierland-Schotland evenmin
kansrijk geacht. Rusland zou in het nadeel zijn wegens de recente aanval van
Tsjetsjenen op een theater in Moskou. Een vlekje op de Grieks-Turkse kandidatuur
waren de recente supportersrellen bij de UEFA-Cupwedstrijd tussen Fenerbahce en
Panathinaikos.


TAIL :
Voetbal ; Sport

