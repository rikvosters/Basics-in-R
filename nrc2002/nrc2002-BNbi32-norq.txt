DOCUMENT : 32 of 123

PAPER : NRC Handelsblad

DATE : December 13, 2002


BYLINE : DOOR ONZE REDACTIE ONDERWIJS

SECTION : Binnenland ; Pg. 3

LENGTH : 116 words

DATELINE : DEN HAAG , 13 DEC.

BODY :

HEADLINE : Bezuinigingen in hoger onderwijs gaan toch door

De bezuinigingen in het hoger onderwijs gaan gewoon door , al wil de Tweede
Kamer ervan af. Demissionair minister Van der Hoeven ( Onderwijs ) heeft geen geld
meer om de voorgenomen bezuinigingen terug te draaien. Dat zei zij gisteren in
de Tweede Kamer. Een meerderheid van de Kamer had de minister gevraagd om naar
uitwegen te zoeken om de bezuiniging die oploopt tot 143 miljoen euro per jaar
op universiteiten en hogescholen , te stoppen. Volgens de minister ( CDA ) zijn de
door de Kamer voorgestelde alternatieven echter niet haalbaar. «Ik kan geen geld
uitgeven dat ik niet heb» , zei zij.


TAIL :
Begroting ; Hoger onderwijs ; Onderwijs ; Economie ; Nationale Economie ;
Overheidsfinancien

