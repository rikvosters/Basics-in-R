DOCUMENT : 23 of 201

PAPER : NRC Handelsblad

DATE : December 14, 2002


SOURCE : ANP

BYLINE : ( ANP )

SECTION : Economie ; Pg. 11

LENGTH : 127 words

DATELINE : BREDA , 14 DEC.

BODY :

HEADLINE : OR stemt in met plan Interbrew

De ondernemingsraad van Interbrew in Breda en de vakbonden gaan akkoord met
de sluiting van de brouwerij in die stad. De OR heeft onvoldoende argumenten om
zich met succes te verzetten tegen de sluiting , zo heeft de raad de directie
gisteren gezegd. De vakbonden kwamen eerder deze week tot dezelfde conclusie.
Het Belgische Interbrew maakte begin september bekend dat de brouwerij in Breda
per 1 januari 2004 sluit. Dat nieuws viel slecht bij de bonden , het personeel en
ook de gemeente. De OR en de vakbonden kondigden aan te onderzoeken of ze gaten
in het plan konden schieten. De sluiting kost 335 van de 680 werknemers hun
baan.


TAIL :
Werkgelegenheid ; Dranken ; Industrie ; Economie ; Bedrijfstakken ;
Consumentenzaken ; Voeding ; Sociale Economie

