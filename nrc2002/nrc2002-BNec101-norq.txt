DOCUMENT : 101 of 201

PAPER : NRC Handelsblad

DATE : December 12, 2002


BYLINE : DOOR EEN ONZER REDACTEUREN

SECTION : Economie ; Pg. 13

LENGTH : 317 words

DATELINE : ROTTERDAM , 12 DEC.

BODY :

HEADLINE : Wereldbank : groei blijf traag in 2003

Een kwakkelende economie en trage economische groei in de komende twaalf tot
achttien maanden , belemmert armoedebestrijding in ontwikkelingslanden. Dat stelt
de Wereldbank in een gisteren uitgekomen rapport.

De bank verwacht dat na de uiterst langzame groei van de wereldeconomie in
2001 en dit jaar , de toename volgend jaar rond de 2,5 procent zal liggen -
aanzienlijk minder dan de potentiele langetermijngroei. Volgens de bank kan de
huidige opleving snel inzakken met het risico dat de wereld opnieuw een recessie
te wachten staat.

De door de Wereldbank voor volgend jaar verwachte groei laat grote regionale
verschillen zien. Terwijl voor Oost-Azie een groei van 6,1 procent wordt
geprojecteerd en voor Zuid-Azie 5,4 procent , blijven de meeste regio's beneden
de 4 procent. Latijns Amerika blijft op slechts 1,8 procent steken.

De Wereldbank legt de blaam voor de rem op de economische groei bij afnemend
consumentenvertrouwen , hoge schulden bij een zwakke aandelenmarkt en de naweeen
van de financiele bedrijfsschandalen in de Verenigde Staten. Daarnaast worden in
het rapport ook de problematische Japanse banksector en de overinvestering in de
telecom- en high-techindustrie genoemd , alsook de schuldenproblematiek van
Latijns Amerika.

Vooral het wegnemen van handelsbarrieres en belemmeringen voor investeringen
kunnen ontwikkelingslanden helpen bij de armoedebestrijding , meent de
Wereldbank. De bank vraagt daarnaast aandacht voor de praktijken van
internationale kartels die hun prijzen hoog opschroeven. In het verleden ging
het daarbij om producten als vitaminen en roestvrij staal - kartels zijn
hiervoor vervolgd. Te hoge prijzen kost de ontwikkelingslanden miljarden
dollars , stelt de Wereldbank.

Pas na 2003 stevige groei handel en economie

NRC Handelsblad 121202 / Bron : Wereldbank , Global Economic Prospects 2003


TAIL :
Internationale economie ; Economie

