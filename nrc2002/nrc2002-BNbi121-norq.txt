DOCUMENT : 121 of 123

PAPER : NRC Handelsblad

DATE : December 9, 2002


SOURCE : ANP

BYLINE : ( ANP )

SECTION : Binnenland ; Pg. 3

LENGTH : 123 words

BODY :

HEADLINE : A12 dicht -

De snelweg A12 is vanmiddag in de richting Utrecht tussen Reeuwijk en
Nieuwerbrug afgesloten na een ongeval met gevaarlijke stoffen.

Volgens een woordvoerder van de politie botste de vrachtwagen die de
gevaarlijke stoffen vervoerde aan het einde van de ochtend op een stilstaande
vrachtwagen met pech. De brandstoftank van een van de vrachtwagens dreigde
daarop te ontploffen. De goederen en een truck lagen in de berm. De brandweer
voerde metingen uit. Om welke gevaarlijke stoffen het ging , was rond het
middaguur nog niet bekend.

De politie leidde het verkeer om , omdat de op- en afritten Reeuwijk waren
afgesloten. Op de A12 ontstond een file van ongeveer zeven kilometer.


TAIL :
Verkeersongevallen ; Rampen en Ongevallen

