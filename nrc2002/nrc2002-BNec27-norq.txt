DOCUMENT : 27 of 201

PAPER : NRC Handelsblad

DATE : December 14, 2002


BYLINE : DOOR EEN ONZER REDACTEUREN

SECTION : Economie ; Pg. 11

LENGTH : 153 words

DATELINE : ROTTERDAM , 14 DEC.

BODY :

HEADLINE : Inval bij DSM om kartel

Ambtenaren van de Europese commissie voor concurrentie hebben gisteren een
inval gedaan bij het Nederlandse chemiebedrijf DSM.

De commissie doet onderzoek naar eventuele kartelvorming op gebied van
kunstrubber EPDM , dat wordt gebruikt bij de productie van autobanden , slangen en
plastics. De ambtenaren hebben gisteren het hoofdkantoor in Heerlen en een
verkoopkantoor in Sittard bezocht. Zolang het onderzoek nog loopt , wil het
Limburgse bedrijf geen verdere informatie geven.

Ook andere producenten van EPDM zijn bezocht , maar een woordvoerster van de
commissie wil geen namen noemen. EPDM wordt ook geproduceerd door onder meer het
Duitse Bayer en de Amerikaanse bedrijven DuPont en Exxon Chemical. Bij Bayer is
een paar maanden geleden ook een inval gedaan wegens mogelijke verboden
prijsafspraken voor rubberchemicalien.


TAIL :
Industrie ; Concurrentie ; Economie ; Bedrijfsleven ; Bedrijfstakken

