DOCUMENT : 61 of 78

PAPER : NRC Handelsblad

DATE : December 10, 2002


BYLINE : DOOR EEN ONZER REDACTEUREN

SECTION : Voorpagina ; Pg. 1

LENGTH : 449 words

DATELINE : AMSTERDAM , 10 DEC.

BODY :

HEADLINE : Stabilisatie in aantal arbeidsongeschikten

Het aantal arbeidsongeschikten heeft zich de afgelopen maanden
gestabiliseerd. Tussen mei en september is het aantal arbeidsongeschikten
slechts met enkele honderden opgelopen naar 975.700.

Dat blijkt uit cijfers van het UWV , de organisatie die de WW en WAO
uitvoert. Het UWV wil nog niet spreken van een trendbreuk in de WAO. «Daarvoor
is het te vroeg. We willen het over langer termijn zien» , zegt een woordvoerder.
Sinds april is de nieuwe wet Poortwachter van kracht die meer verplichtingen bij
werkgevers en zieker werknemers legt , maar of deze wet invloed heeft kan het UWV
nog niet zeggen.

Vanaf midden jaren negentig is het aantal arbeidsongeschikten elk jaar met
zo'n 20.000 gestegen. Het ziet er naar uit dat de groei dit jaar een stuk minder
wordt. In het voorjaar was de groei nog wel fors. Aan het begin van het jaar
werden er 980.000 uitkeringen verstrekt , eind september waren dat er 989.100.
Het aantal uitkeringen ligt hoger dan het aantal arbeidsongeschikten omdat er
mensen zijn met meerdere uitkeringen.

Voor de arbeidsongeschiktheid bestaan drie soorten uitkeringen : voor
«gewone» arbeidsongeschikten ( WAO ) , voor jonggehandicapten ( Wajong ) en voor
zelfstandigen ( WAZ ) . Het aantal WAO-en WAZ-uitkeringen is de laatste maanden
afgenomen. Eind september werden 799.600 WAO-uitkeringen verstrekt , 500 minder
dan in mei. Het aantal WAZ-uitkeringen nam in dezelfde periode af met 300 naar
56.300. Het aantal uitkeringen aan jonggehandicapten steeg met 1200 naar
133.200.

Het totaal aantal uitkeringen liep met 400 op naar 989.100. Er zijn
overigens 34.000 mensen met een zogeheten «nuluitkering». Deze mensen hebben wel
recht op een WAO-uitkering , maar er wordt geen geld uitbetaald omdat ze
bijvoorbeeld werken. Een kleine 250.000 arbeidsongeschikten heeft naast de
uitkering een ( gedeeltelijke ) baan. Het UWV gaat er ondanks de ontwikkeling van
de laatste maanden er nog steeds vanuit dat ergens in 2003 het aantal van een
miljoen arbeidsonge-

schiktheidsuitkeringen wordt bereikt. Het kabinet wilde in 2003 een begin
maken met de invoering van een nieuw WAO-stelsel door het ziektewetjaar met een
jaar uit te breiden. Tijdens het najaarsoverleg met vakbonden en werkgevers is
afgesproken dit uit te stellen en de aanpak van de WAO over te laten aan een
nieuw kabinet. Het huidige kabinet heeft geweigerd het hele advies van de SER
over te nemen. In het SER-plan wordt een onderscheid gemaakt tussen volledig en
gedeeltelijk arbeidsongeschikten. De eerste groep zou een hogere uitkering
moeten krijgen , maar dat wil het kabinet pas als het aantal nieuwe WAO'ers met
75 procent is gedaald.


TAIL :
Arbeid ; Sociale zekerheid ; Economie ; Sociale Economie

