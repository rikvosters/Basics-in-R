DOCUMENT : 3 of 123

PAPER : NRC Handelsblad

DATE : December 14, 2002


SECTION : Binnenland ; Pg. 2

LENGTH : 583 words

BODY :

HEADLINE : Van de val van de Muur naar de uitbreiding van de Europese Unie

9 november 1989

De val van de Berlijnse Muur opent de weg naar hereniging van Oost- en
West-Duitsland. Op 3 november 1990 worden de beide Duitslanden herenigd. Voor
alle andere oude bondgenoten van de Sovjet-Unie begint een lange mars naar
aansluiting bij de Europese Unie.

22 juni 1993

De Europese Unie ( twaalf landen , nog zonder Finland , Oostenrijk en Zweden )
stelt tijdens de Eurotop in Kopenhagen de politieke , economische en bestuurlijke
criteria vast waaraan landen moeten voldoen alvorens ze kunnen toetreden tot de
EU. Tussen maart 1994 en juni 1996 vragen tien landen in Midden- en Oost-Europa
het EU-lidmaatschap aan.

In chronologische volgorde zijn dit : Hongarije , Polen , Roemenie , Slowakije ,
Letland , Estland , Litouwen , Bulgarije , Tsjeche en Slovenie.

Twee eilanden in de Middellandse Zee , Cyprus en Malta hadden dat in 1990 al
gedaan.

16-18 juni 1997

De EU sluit op de Eurotop in Amsterdam een nieuw verdrag , maar slaagt er
maar ten dele in de hervormingen van de Europese Raad , Europese Commissie en het
Europese Parlement te realiseren die nodig zijn met het oog op de eventuele
toetreding van nieuwe lidstaten.

12-13 december 1997

De EU besluit op de Eurotop in Luxemburg de kandidaten in twee groepen in te
delen. Op 30 maart 1998 starten de onderhandelingen over toetreding tot de EU
met de eerste groep bestaande uit Estland , Hongarije , Polen , Slovenie en
Tsjechie , alsmede Cyprus.

10-11 december 1999

De EU besluit op de Eurotop in Helsinki de onderhandelingen over toetreding
tot de EU in februari 2000 te starten met de tweede groep ( Bulgarije , Letland ,
Litouwen , Roemenie en Slowakije , alsmede Malta ) . Hierbij speelde de
constructieve opstelling van de Balkan-kandidaten ten tijde van de oorlog in
Kosovo ( voorjaar 1999 ) een rol. Kandidaten uit deze groep kunnen «promoveren»
naar de eerste groep als het tempo van de verlangde hervormingen daar aanleiding
toe geeft. Turkije krijgt in Helsinki officieel de status van kandidaat-lid ,
maar over Turkse toetreding beginnen geen onderhandelingen , omdat het land niet
voldoet aan de politieke EU-criteria.

7-11 december 2000

De EU sluit op de Europtop in Nice een nieuw verdrag , maar slaagt er wederom
maar ten dele in de noodzakelijke institutionele hervormingen door te voeren. Zo
wordt in de Europese Commissie en in het Europees Parlement alvast plaats
ingeruimd voor vertegenwoordigers uit de kandidaatlidstaten waarmee onderhandeld
wordt over toetreding.

14-15 december 2001

De EU besluit op de Eurotop in Laken bij Brussel ernaar te zullen streven
voor het einde van het jaar 2002 de onderhandelingen over toetreding met tien
kandidaat-landen af te ronden. De onderhandelingen met Bulgarije en Roemenie
vergen meer tijd. Tevens besluiten de EU-regeringsleiders een Conventie over de
toekomst van de Europese Unie in het leven te roepen die aanbevelingen moet doen
voor bestuurlijke hervorming van de EU-instellingen.

1 januari 2002

De introductie van de euro in twaalf van de vijftien EU-landen zet de kroon
op de vorming van de Economische en Monetaire Unie. Denemarken , Groot-Brittannie
en Zweden doen niet mee.

12-13 december 2002

De EU rondt de onderhandelingen met tien landen af en nodigt ze uit op 1 mei
2004 toe te treden tot de Unie. In december 2004 zal de EU beoordelen of en
wanneer onderhandelingen met Turkije kunnen beginnen.


TAIL :
Naoorlogse geschiedenis ; Buitenlandse betrekkingen ; Politiek en Staat ;
Kunst en Cultuur ; Geschiedenis

