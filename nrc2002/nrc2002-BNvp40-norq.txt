DOCUMENT : 40 of 78

PAPER : NRC Handelsblad

DATE : December 11, 2002


BYLINE : DOOR ONZE CORRESPONDENT PIETER KOTTMAN

SECTION : Voorpagina ; Pg. 1

LENGTH : 1151 words

DATELINE : EVRY , 11 DEC.

BODY :

HEADLINE : Ruzie om wijnloze Franse supermarkt

Een buurtsupermarkt in de Parijse voorstad Evry verkoopt geen varkensvlees
en wijn meer , sinds de overname door islamitische eigenaars. De autochtone
wijkbewoners protesteren , de burgemeester dreigt met ingrijpen van de politie.

«Weet u wel wat varkens eten ? » vraagt de islamitische slager in zijn zaak
aan het Jules Valles-plein in Pyramides , een als «chaud» , moeilijk ,
bekendstaande wijk in de Parijse voorstad Evry. Voor het antwoord komt hij
speciaal achter zijn toonbank vandaan. «Stront ! » Het is «dus heel goed» , dat de
belendende buurtsuper , een filiaal van de keten Franprix , halal ( de islamitische
variant van het joodse koosjer ) is geworden en geen varkensvleesproducten en
alcohol meer verkoopt en alleen nog vlees van ritueel geslachte dieren.

Manuel Valls , lid van de Assemblee voor de Parti Socialiste en burgemeester
van Evry , heeft een geheel andere mening over het in oktober van kracht geworden
beleid van de twee nieuwe eigenaars , de uit Tunesie afkomstige broers Mohammed
en Abdel Djaiziri. Hij kwam erachter door de klachten van autochtone , vooral
oudere wijkbewoners die voor hun oer-Franse saucisson , ham en wijn voortaan zijn
aangewezen op de , te voet , twintig minuten verderop gelegen
Carrefour-supermarkt. Op 22 november stuurde de burgemeester de broers een brief
op poten , die Abdel na enig aandringen toont.

Volgens de burgemeester draagt het door hem als «agressief» en
«ontoelaatbaar» bestempelde halal-beleid , door de concurrentie met twee andere
op het plein gevestigde halal-winkels , bij aan «de verpaupering van de wijk , een
verschijnsel dat de gemeente met kracht wil bestrijden». Op het landelijke
televisiejournaal verklaarde Valls deze week «het sektarisme van de supermarkt ,
die voor iedereen bedoeld is , in strijd met de republikeinse grondbeginselen».
Valls besluit zijn schrijven dan ook met het dreigement «een van de komende
dagen de hele mij ter beschikking staande politiemacht op de winkel af te
sturen».

In navolging van de burgemeester heeft ook Franprix de eigenaars in een op 4
december verstuurde brief de wacht aangezegd. Het assortiment van de keten dient
gericht te zijn op «allerlei soorten klanten en niet op een bepaalde groep».
Franprix schrijft de samenwerking te zullen beeindigen als binnen tien dagen de
oude toestand niet is hersteld.

In zijn kantoortje , een met borsthoge schotjes aan het oog onttrokken tafel
en stoel in een hoek van zijn winkel , haalt Abdel Djaiziri zijn schouders op
over de dreigementen. «Iedereen was blij dat deze winkel na twee maanden weer
openging , ook de niet-moslims. De vorige eigenaar is failliet gegaan juist omdat
hij niet halal was. Tachtig procent van de wijkbewoners is islamitisch en omdat
ik niet ook failliet wil gaan , pas ik me aan dat gegeven aan. Bovendien lokte de
alcoholvoorraad de hele tijd berovingen uit , waarvan we nu geen last meer
hebben.»

Djaiziri zegt niet te zullen toegeven aan Franprix , noch aan de
burgemeester.  Vervolg EVRY : pagina 4

EVRY

«Wijn is voor in het paradijs»

Vervolg van pagina 1 De burgemeester is «veel te agressief» , vindt Djaiziri.
Waarom is hij niet rustig komen praten , over een aparte ruimte naast de
supermarkt bijvoorbeeld ?

Volgens Djaiziri , die ontkent zelf religieuze bezwaren te hebben tegen een
niet-hallal assortiment , is een afgescheiden afdelinkje voor
varkensvleesproducten binnen de supermarkt niet mogelijk. Hij krijgt dan geen
bewijs van goedkeuring van A Votre Service , de toezichthouder op
hallal-producten. En zonder dat bewijs blijven de klanten weg.

AVS , in 1901 opgericht , valt onder de UOIF , de Union des Organisations
Islamiques de France , die juist deze week op het ministerie van Binnenlandse
Zaken een moeizaam tot stand gekomen akkoord sloot om samen met de Grande
Mosquee van Parijs en nog een derde instantie het islamitische aanspreekpunt
voor de overheid te worden. De UOIF ontvangt geld van Saoedi-Arabie , zoals
directeur Faoud Alaoui , ondervraagd naar aanleiding van de commotie die het
akkoord bij andere islamitische organisaties heeft gewekt , gisteravond op
televisie bevestigde.

Alaoui ontkende onder Saoedische invloed te staan , maar volgens de website
www.geo-islam.org beschouwt de Franse geheime dienst de organisatie als
fundamentalistisch , evenals AVS , dat , verbonden aan de moskee van Evry , de
commissie die het van goedgekeurde winkeliers ontvangt naar met name Algerijnse
terreurgroepen zou doorsluizen.

Hoe dat zij , een woordvoerder van AVS bevestigt de lezing van Djaiziri die
hij als een «gelovige moslim» zegt te kennen. «Binnen de supermarkt is er geen
mogelijkheid. Een moslim mag niet in de buurt komen van alcohol of varkensvlees
en hij mag al helemaal geen geld verdienen met de verkoop ervan. Overigens heeft
Djaiziri onze goedkeuring nog niet gekregen , zomin als de slagerij naast de
supermarkt. De moslims in Pyramides hebben tot nu toe altijd twintig minuten
moeten lopen om hallal-vlees te kunnen kopen.

De AVS-medewerker ziet de oplossing in een nieuwe winkel op het plein , waar
alcohol en varkensvleesproducten verkocht worden. Een ouder echtpaar dat op weg
is naar Franprix is een andere mening toegedaan : gespecialiseerde winkels zijn
best , maar een supermarkt hoort »neutraal te zijn. Ook een islamitische vrouw ,
die net vlees heeft gekocht in de slagerij naast de supermarkt , is het met de
burgemeester eens. Ze hoorde dat de Djaiziri's belachelijk gewoon - alleen
caissieres willen die dagelijks bidden , een gerucht dat Abdel en zijn
niet-gehoofddoekte medewerkster aan de kassa later tegenspreken.

Mevrouw Spiess , medewerkster bij Carrefour , woont boven de
Franprix-supermarkt. Ze vindt het «jammer» , dat ze er met de auto op uit moet
voor wijn als er onverwachts vrienden komen eten. Iemand vertelde haar dat
Djaiziri op de grond had gespuugd toen een klant naar wijn vroeg. Persoonlijk
heeft ze een goede verstandhouding met hem : hij houdt 's avonds een
parkeerplaats voor haar vrij aan deze kant van het plein. Aan de overkant is het
niet pluis laatst is daar weer een moord gepleegd en in de garage kan zij haar
auto niet zetten. Daar en in de straten verderop steken jongeren auto's in brand
als «het seizoen van het flamberen» weer is aangebroken. En dankzij haar
autootje kan ze nog werken , dus daar is ze voorzichtig mee.

Ze wijst de weg naar de reusachtige moskee van Evry en de nieuwe , modern
vormgegeven kathedraal , met bomen op het dak. Overdag kan men er lopend naar
toe , want «dan slapen ze».

In zijn deuropening staat de islamitische slager. Hij knikt vriendelijk en
zegt : «Wijn mogen wij moslims pas drinken in het paradijs.» En dan : «Alle kerken
in Frankrijk zullen plaats maken voor moskeeen. Dat is alleen maar een kwestie
van tijd.»

Abdel Djaiziri

( Foto Pieter Kottman )


TAIL :
Binnenlandse politiek ; Detailhandel ; Islam ; Levensbeschouwing ; Religie ;
Economie ; Bedrijfstakken ; Handel ; Politiek en Staat

