DOCUMENT : 11 of 79

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Kunst ; Pg. 8

LENGTH : 223 words

DATELINE : ROTTERDAM , 13 DEC.

BODY :

HEADLINE : Meirelles topman bank van Brazilie

Met de benoeming gisteren van de voormalige bankier Henrique de Campos
Meirelles tot president van de centrale bank , heeft de gekozen Braziliaanse
presdent Luiz Inacio «Lula» da Silva zijn economisch team compleet. Meirelles
volgt in deze functie Arminio Fraga op.

Naar de benoeming van de nieuwe centrale bankier van Brazilie werd in
financiele kringen met spanning uitgezien. Het feit dat iemand uit deze kringen
zelf is benoemd - Meirelles was tot voor kort internationaal directeur van
BankBoston - bevestigt volgens analisten dat het de linkse Lula ernst is met
zijn nieuwe positie in het politieke midden.

«Brazilie economische situatie is zeer levensvatbaar» , zei Meirelles na zijn
benoeming in de hoofdstad Brasilia. «De basis van de Braziliaanse economie is
gezond.» Brazilie kampt met een hoge schuldenlast en snel stijgende inflatie. De
waarde van de nationale valuta , de real , is dit jaar al 40 procent gedaald ten
opzichte van de dollar.

Meirelles werd in oktober als parlementarier gekozen namens de Braziliaanse
Sociaal-Democratische Partij van de verslagen president Cardoso , maar werd door
Lula's Arbeiderspartij voor de bankiersfunctie gevraagd wegens zijn financiele
expertise.


TAIL :
Bank- en verzekeringswezen ; Binnenlandse politiek ; Nationale economie ;
Economie ; Politiek en Staat ; Bedrijfstakken

