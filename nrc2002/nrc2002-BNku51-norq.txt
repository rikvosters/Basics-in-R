DOCUMENT : 51 of 79

PAPER : NRC Handelsblad

DATE : December 10, 2002


SOURCE : AFP

BYLINE : ( AFP )

SECTION : Kunst ; Pg. 10

LENGTH : 322 words

DATELINE : TOKIO , 10 DEC.

BODY :

HEADLINE : Sumo's gaan worstelen in Seoul

De Japanse sumofederatie heeft plannen om volgend jaar een sumotoernooi te
organiseren in Zuid-Korea. Tot voor kort waren Japanse cultuuruitingen verboden
in dat land. Dat was nog een gevolg van de bezetting van Korea door Japan , van
1910 tot en met 1945. Als gevolg daarvan leefden beide landen lange tijd met
elkaar als slechte buren.

Details van de plannen zijn nog niet bekend. Dat gebeurt pas als een
definitieve beslissing is genomen , zo maakte de Japanse sumofederatie bekend.
Wel zeker is dat het een demonstratietoernooi betreft. Volgens het Japanse
persbureau Kyodo zal het toernooi in juni in de Zuid-Koreaanse hoofdstad Seoul
worden gehouden en twee dagen duren.

Als het plan van de Japanse sumofederatie wordt uitgevoerd , zal dat de
tweede keer zijn dat Japan en Zuid-Korea samen een sportevenement organiseren.
Uniek tot nu toe was hun samenwerking bij de organisatie van het
wereldkampioenschap voetbal. Afgelopen voorjaar werd het WK in Japan en
Zuid-Korea gehouden. Zo werd de openingsgwedstrijd in Seoul gespeeld en had de
finale op Japanse grondgebied plaats , in Yokohama. De samenwerking tussen beide
landen was een groot succes en dat was voor de Japanse sumofederatie reden om
toenadering te zoeken tot Zuid-Korea. Inmiddels mogen in Zuid-Korea ook Japanse
popgroepen optreden en worden Japanse films gedraaid. Sumotoernooien zijn via
schotelantennes al te volgen in Zuid-Korea en het aantal liefhebbers van de
traditionele Japanse sport neemt toe , aldus het persbureau Kyodo.

Als het toernooi in Seoel volgend jaar doorgaat , is het is niet de eerste
keer dat de Japanse sumoworstelaars de landsgrens overgaan. Tot nu toe werden in
tien landen sumotoernooien gehouden , voor het eerst in 1965 in de toenmalige
Sovjet-Unie. De laatste keer dat een sumodemonstratietoernooi buiten Japan werd
gehouden was in 1973, in China.


TAIL :
Vechtsport ; Buitenlandse betrekkingen ; Politiek en Staat ; Sport

