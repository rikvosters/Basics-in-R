DOCUMENT : 6 of 80

PAPER : NRC Handelsblad

DATE : December 14, 2002


BYLINE : QUIRIEN VAN KOOLWIJK

SECTION : Sport ; Pg. 9

LENGTH : 287 words

BODY :

HEADLINE : EUFORIE : Holland Acht , Atlanta 1996

Jaren van intensief trainen en selecteren waren aan de Olympische Spelen van
Atlanta ( 1996 ) voorafgegaan. Het project werd een succes. De Holland Acht deed
wat ze moest doen en won dus de gouden medaille.

Dat kwam nauwelijks als een verrassing. In de maanden voor de Spelen wonnen
de roeiers immers al alle grote wedstrijden - bovendien vaak met groot verschil.
De ploeg bleef tot het laatst toe beducht voor gemakzucht en onderschatting.
Voor de beslissende race waren de zenuwen ook daardoor tot het uiterste
gespannen - bij sommige roeiers tot kotsens toe - al had een fors deel van de
bemanning bij vorige Spelen al medailles gehaald. «We wisten dat we de besten
zouden zijn» , zeiden ze achteraf , maar het werd spannender dan verwacht. Ze
moesten tot ver over de grens van hun normale kunnen - en dan blijkt wat winnen
doet met de extreme vermoeidheid die het gevolg is. De Nederlandse boot is
daarvan al zichtbaar hersteld waar in de andere boten de pijn ( en de
teleurstelling van de verliezer ) het lichaam nog geselt. In de boot werd de
vreugde nog passend gevierd , daarna verdween elke maat. Onder leiding van
kroonprins Willem-Alexander demonstreerden Nederlanders de voor hen kenmerkende
lompheid en arrogantie door het protocol rond de huldiging te verstoren. Dat het
«feest» in het Holland House daarna , zoals roeier Diederik Simon zei , «een
vreselijk ordinaire bende» werd , wekt dan ook geen verbazing.

Dit is het achttiende deel in een serie over vreugde in en rond de sport.

De Holland Acht is al in opperbeste stemming terwijl de bemanningen van de
Duitse ( zilver ) en de Amerikaanse boot ( vijfde ) bijkomen van de 2.000 meter
lange race. ( Foto Omnipress )


TAIL :
Roeien ; Sport ; Watersport

