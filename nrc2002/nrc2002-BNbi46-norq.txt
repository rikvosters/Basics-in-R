DOCUMENT : 46 of 123

PAPER : NRC Handelsblad

DATE : December 12, 2002


SECTION : Binnenland ; Pg. 3

LENGTH : 153 words

BODY :

HEADLINE : «Gebrek aan kritische zin»

Minister T. Netelenbos van Verkeer en Waterstaat ( 1998-2002 )

Uit het rapport : «Het gebrek aan kritische zin trof de enquetecommissie aan
bij minister Netelenbos.»

Minister Netelenbos geloofde het verhaal van de bouwwereld dat hun
vooroverleg en prijsafspraken geen prijsopdrijvend effect hadden. De bedragen in
de schaduwadministratie waren «monopolygeld» , liet ze de commissie weten. Ze
baseerde zich daarbij op haar ambtelijk apparaat. Maar de kartelvorming in de
bouwwereld had de inschrijfbegrotingen al jaren vervuild , oordeelt de commissie.
Netelenbos wordt ook «gebrek aan kritische zin» verweten omdat zij relaties
onderhield met Koop Tjuchem terwijl ze wist dat dit bedrijf in opspraak was
geraakt. «Zou hier meer afstand gepast zijn geweest ? » , aldus de commissie.

Foto Roel Rozenburg


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

