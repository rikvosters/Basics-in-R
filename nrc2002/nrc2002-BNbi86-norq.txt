DOCUMENT : 86 of 123

PAPER : NRC Handelsblad

DATE : December 11, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 1015 words

DATELINE : ROTTERDAM , 11 DEC.

BODY :

HEADLINE : Bordeelbezoek , schaduwboeken en pepernoten

Morgen presenteert de parlementaire commissie die de bouwfraude onderzocht
haar rapport. Belangrijkste vraag : is de overheid benadeeld en zo ja , voor
hoeveel ?

Een kleine vier maanden geleden gaf commissievoorzitter Marijke Vos uitleg
over wat de parlementaire enquete wilde bereiken : «Het gaat ons niet om
incidenten. Het gaat ons ook niet om het aan de paal nagelen van personen.» Het
gaat , zo moet morgen blijken als ze haar rapport presenteert , om de structuur
van de bouwsector. Daarbij staan drie vragen centraal.

Zijn er prijs- en werkafspraken gemaakt en , zo ja , hebben die tot
prijsverhogingen geleid ?

«Klokkenluider» Ad Bos : «Waarschijnlijk deed iedereen het.»

Andere bouwers weerspraken dit niet en bleken ook administraties bijgehouden
te hebben. Ze werden , om verborgen te blijven voor onderzoekende instanties , op
prive-adressen bewaard en veelal vernietigd zodra de eerste verhalen over de
afspraken in de publiciteit kwamen. HBG Civiel droeg het «schriftje» tijdens de
verhoren over aan de enquetecommissie. Ook de installatiebranche had een
illegaal overleg waarbij heimelijk opdrachten onderling verdeeld werden.

Op Bos na weerspraken alle verhoorden uit de bouwsector dat het systeem
gebruikt zou zijn om de prijzen van bouwprojecten te verhogen. Volgens hen waren
de verschillende afspraken ingesteld om onderling werk te verdelen , niet om
opdrachtgevers een hogere prijs te berekenen. Hoewel de onderlinge vergoeden in
geld waren uitgedrukt , refereerden de bouwers er liever aan als «pepernoten» of
Mickey-Mousegeld.

De Nederlandse Mededigingsautoriteit ( NMa ) denkt dat het kartel wel heeft
geleid tot prijsverhogingen. De NMa hanteert een Amerikaanse vuistregel en stelt
dat de prijzen door afspraken tien procent hoger uitvallen. De schade voor de
overheid zou dan naar schatting een miljard euro bedragen.

Om de winst op de aanleg van de Schipholspoortunnel te verhullen , vervalsten
Strukton en KWS facturen , moest ex-Strukton-directeur Jan Koelman toegeven. Hij
zag daar geen kwaad in : «Het is reguliere winst die op een niet-reguliere manier
werd genomen.»

Advocaten bleken namens de bouwconcerns en brancheorganisatie AVBB te hebben
geprobeerd bij de NMa schuld te bekennen in ruil voor een generaal pardon. De
NMa weigerde dit. Justitie onderzoekt mogelijke valsheid in geschrifte en
illegale prijsafspraken bij acht bouwprojecten.

Is er sprake van corruptie in de bouw en , zo ja , op welke schaal ?

Enquetecommissie en justitie ontvingen van Bos een kasboek van het
Koopconcern en een lijst met namen van ambtenaren van Rijkswaterstaat en de
provincie Zuid-Holland die omgekocht zouden zijn. Justitie doet onderzoek naar
zes ambtenaren van Rijkswaterstaat , Rijksgebouwendienst , provincie Zuid-Holland
en gemeente Hoorn en enkele medewerkers van bouwbedrijven. Klokkenluider Ad en
zijn broer Cok Bos en een oud-directeur van een dochtermaatschappij van Koop
worden verdacht van diefstal van de schaduwboekhouding.

De openbare verhoren brachten geen concrete corruptiegevallen naar buiten.
Wel waren er veel aanwijzingen dat overheidsfunctionarissen giften kregen. Uit
een dossier van de belastingdienst bleek dat het Koop-concern 1,4 miljoen euro
per jaar aan steekpenningen betaalde. Uit een verklaring van een topman van
installatiebureau Wolter en Dros , onderdeel van het bouwconglomeraat TBI , bleek
dat het bedrijf zich schuldig maakte aan «ongeoorloofde beinvloeding van
overheidsfunctionarissen».

Koop-directeur Fred Veerman gaf toe met ambtenaren ( die hem opdrachten
gaven ) naar het «bouwbordeel» te zijn geweest. Veerman liet ook zijn agenda's
vernietigen om zijn politieke vrienden niet in problemen te brengen. Veerman :
«Dat was de reden waarom ik dacht : ik gooi het gauw weg.»

De openbare verhoren maken aannemelijk dat er een praktijk is van
vriendendiensten en het feteren van politici en ambtenaren. De commissie
beschikt over ten minste 25 namen. Het betreft onder meer reisjes , bordeelbezoek
en sportevenementen. Hoge ambtenaren van de Rijksgebouwendienst accepteren
zonder bedenkingen uitnodigingen van golftoernooitjes van aannemers aan wie ze
opdrachten geven.

Hoe goed zijn de regels van de overheid en hoe strikt is de controle van de
accountants ?

Uit de verhoren kan worden opgemaakt dat lagere en hogere overheden gefaald
hebben in hun integriteitsbeleid. Ook is de rijksoverheid verantwoordelijk voor
aanbestedingsregels die fraude in de hand werken. Zo wordt controle op
prijsafspraken bemoeilijkt door de verplichting om de enveloppen met de
calculatie van aannemers die niet de laagste offerte hebben , ongeopend te laten.
Uit de verhoren bleek ook dat het ministerie van Economische Zaken wist dat
installatiebedrijven onderling de markt verdeelden.

Het betalen van steekpenningen is verboden , maar het ministerie van
Financien accepteert smeergeld ( betaald aan overheidsdienaren ) wel als fiscale
aftrekpost.

Accountants blijken moeite te hebben met hun rol als onafhankelijk
controleur van degene die hen betaalt. «KPMG wist al sinds 1998 dat dit speelde
in de bouw en stelde geen vragen» , zei een controller van Ballast Nedam. KPMG
stelde ook vast dat bouwconcern Volker Wessels Stevin zich bediende van
prijsafspraken en rekenvergoedingen , maar ondernam ook daar niets tegen. Toen
Koop Tjuchem KPMG inschakelde om het bedrijf door te lichten , werd de
schaduwboekhouding eenvoudigweg genegeerd. Dat zou het beeld maar vertroebeld
hebben , verklaarde de verantwoordelijke KPMG'er.

De NMa liet eerdere aanwijzingen voor prijsafspraken lopen. De secretaresse
van een installatiebedrijf onthulde voor de enquetecommissie prijsafspraken in
de installatiebranche. Zij had die eerder aan de NMa gemeld , maar daar raakte
men haar telefoonnummer kwijt. «Een vreselijke fout» , erkende de NMa.

www.nrc.nl : dossier bouwfraude

Commissievoorzitter Marijke Vos ( Foto Roel Rozenburg )

Klokkenluider Ad Bos ( Foto WFA )

Branchevoorzitter Elco Brinkman ( Foto Roel Rozenburg )


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

