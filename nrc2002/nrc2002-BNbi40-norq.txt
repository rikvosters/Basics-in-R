DOCUMENT : 40 of 123

PAPER : NRC Handelsblad

DATE : December 13, 2002


BYLINE : DOOR EEN ONZER REDACTEUREN

SECTION : Binnenland ; Pg. 2

LENGTH : 302 words

DATELINE : DEN HAAG , 13 DEC.

BODY :

HEADLINE : Falen NMa «dodelijk» ; NMA

Ze zullen het bij de Nederlandse mededigingsautoriteit ( NMa ) niet snel
vergeten. De herinnering aan secretaresse A. van Gelder , die met een enkel
telefoontje aan de NMa de kartelvorming in installatiebranche bloot had willen
leggen.

Maar dat Van Gelder een tip had waarnaar geinformeerd zou moeten worden ,
werd niet goed doorgegeven op de Haagse burelen van de toezichthouder. De
secretaresse werd niet teruggebeld.

«Dodelijk» , noemt de enquetecommissie dit. Zeker voor een «dienst die zozeer
afhankelijk is van signalen van tipgevers».

Zo ook de casus-Bos. De NMa bleek volgens Bos niet alert genoeg om de
schaduwboekhouding die Bos aanbood , te verkrijgen. «Het is de commissie
uiteraard bekend dat het de NMa aan mogelijkheden ontbrak om de heer Bos in
financiele zin tegemoet te komen. Maar had het signaal wat hij afgaf , niet reeds
tot actie kunnen en moeten leiden ? »

De parlementaire enquetecommissie stelt , dit alles overziend , dat de NMa
«duidelijk is tekortgeschoten». Dat wekt mede verbazing , omdat de NMa vanaf het
begin van haar bestaan heeft vastgesteld dat de bouw «een risicovolle sector»
is. De NMa had , zo stelt de enquetecommissie , zich niet «eendimensionaal» op de
afhandeling van ontheffingsverzoeken over fusies en overnames moeten richten ,
maar juist naar aanleiding van die verzoeken geattendeerd moeten worden op de
bouwsector.

De enquetecommisie stelt in haar rapport de vraag of hieruit de conclusie
getrokken kan worden dat de NMa-bevoegdheden uitgebreid moeten worden.

«Een zorgvuldige afweging» is hier op haar plaats. De enquetecommissie stelt
namelijk vast dat de NMa nog geen forse boetes heeft opgelegd. « , Deze
mogelijkheid is nog nauwelijks benut.»


TAIL :
Fraude en corruptie ; Bouwnijverheid ; Economie ; Bedrijfstakken ; Recht ;
Criminaliteit ; Delicten

