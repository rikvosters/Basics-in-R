DOCUMENT : 43 of 44

PAPER : NRC Handelsblad

DATE : December 9, 2002


SOURCE : ANP

BYLINE : ( ANP )

SECTION : Opinie ; Pg. 9

LENGTH : 155 words

DATELINE : DELFT , 9 DEC.

BODY :

HEADLINE : Extra concert van Stones

De vier concerten van de Rolling Stones volgend jaar in Utrecht en Rotterdam
waren zaterdag in anderhalf uur uitverkocht. Daarom geven de Stones op 19
augustus een extra concert in de Amsterdamse ArenA. De kaartverkoop daarvoor
begint zaterdag 14 december om 10 uur. Op 11 en 13 augustus staan de Stones in
stadion de Kuip in Rotterdam , op de 15de in de Rotterdamse concerthal Ahoy' en
op 16 augustus in theater Vredenburg in Utrecht. De Stones zullen elk concert
aanpassen aan de locatie.

Mick Jagger , Keith Richards , Charlie Watts en Ronnie Wood vieren hun
veertigjarig jubileum. Op 12 juli 1962 gaf de band zijn eerste concert in de
Marque Club in Londen. De Stones speelden in 1999 voor het laatst in Nederland :
in Groningen en in Landgraaf. Kaarten voor een Stonesconcert op 8 juni in Circus
Krone in Munchen waren zaterdag binnen enkele minuten uitverkocht.


TAIL :
Popmuziek ; Kunst en Cultuur ; Kunst ; Muziek

