DOCUMENT : 135 of 201

PAPER : NRC Handelsblad

DATE : December 11, 2002


SOURCE : ANP

BYLINE : ( ANP )

SECTION : Economie ; Pg. 17

LENGTH : 231 words

DATELINE : AMERSFOORT , 11 DEC.

BODY :

HEADLINE : Reisbranche kwetsbaar

De reisbranche blijft kwetsbaar voor politieke , economische en natuurlijke
omstandigheden. Vakantiegangers lijken echter meer te wennen aan terroristische
acties , zoals onlangs op Bali , doordat ze er wereldwijd mee worden
geconfronteerd.

Dat zei bestuursvoorzitter L. Frankenhuis van TUI Nederland vandaag bij de
presentatie van de zomergidsen van de grootste reisorganisatie van Nederland met
merken als Arke Reizen en Holland International. De reisbranche heeft volgens
hem een «bar» jaar achter de rug , na de aanslagen op 11 september vorig jaar in
de Verenigde Staten , de economische teruggang en momenteel de dreigingvan een
oorlog met Irak.

«Na de bomaanslag op Bali boekten toch al vrij snel weer mensen een reis
naar het Indonesische eiland. Ik verwacht ook dat een oorlog met Irak niet
dezelfde impact zal hebben als de Golfoorlog. Toen brak echt een soort van
kopersstaking in de reisbranche uit» , aldus Frankenhuis.

Voor het eerst in vijf jaar daalde het aantal boekingen het afgelopen jaar
( winterseizoen 2001-2002 en zomerperiode 2002 ) in Nederland met 1,3 procent. TUI
heeft zich staande weten te houden met een groei van 1 procent. Voor komend jaar
( deze winter en zomer 2003 ) gaat hij uit van een groei van 2 procent. Per jaar
regelt TUI Nederland voor circa 1,5 miljoen mensen hun vakantie.


TAIL :
Toerisme ; Recreatie en Vrijetijdsbesteding ; Reizen

