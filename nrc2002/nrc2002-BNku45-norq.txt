DOCUMENT : 45 of 79

PAPER : NRC Handelsblad

DATE : December 11, 2002


BYLINE : DOOR HANS BEEREKAMP

SECTION : Kunst ; Pg. 11

LENGTH : 382 words

BODY :

HEADLINE : Klein festival van experimentele films

Jan Willem van Dam , filmmaker en namens Filmstad organisator van het eerste
PEK-festival ( Poetisch Experimenteel Kunstzinnig ) , houdt zich aan een paar
simpele principes bij de programmering van de tweedaagse marathon in alle vijf
de zalen van het Haags Filmhuis. Elke film of video , van de 203 minuten durende
speelfilm Frost van Fred Kelemen tot de 1 minuut 15 beslaande videograp
Grasmaaier , Slak , Tuinkabouter van Helmut Dick , staat op zichzelf , en er wordt
dus niet thematisch geprogrammeerd. Loops van zichzelf steeds herhalende
video's , zoals die vaak te zien zijn in museuminstallaties , worden niet
toegestaan. In principe wordt elke film of video een keer vertoond , in het
donker. Je mag weglopen , als je je verveelt , maar Van Dam zegt dankbaar gebruik
te maken van de ingesleten beleefdheid van de toeschouwer dat niet te doen.

Nu de grenzen steeds verder vervagen tussen bioscoop en museum , tussen
projectie en internet , tussen celluloid en videotape , lijkt het debuterende PEK
Festival een baken tegen de grenzeloosheid te kunnen worden. Een simpele
«tentoonstelling» van niet al te streng , maar toch wel degelijk geselecteerde
producties , rijp en groen , in een beperkte , geconcentreerde tijdsspanne.
Uitgangspunt vormde de presentatie van weer zes nieuwe «Filmblikken , de
jaarlijks door het Haagse centrum voor filmexperimenten Filmstad aan beginnende
makers beschikbaar gestelde tien minuten 16mm-materiaal. Daaronder bevinden zich
dit jaar Mum's lullaby in Pink , een alternatief biggenwiegeliedje van Pia
Wergius , en de vuurwerkstudie Valencia van Vava Stojadinovic. Verder treffen we
onder de negentig voor PEK uitgenodigde beeldkunstenaars veel »usual suspects«
aan : van veteraan Henri Plaat tot Pieter Moleveld en Aleksandr Sokoerov.

Fascinerend zijn de narcistische home movies van de Weense spitsburger Peter
Haindl , door kunstenaar Rainer Frimmel gemonteerd tot Aufzeichnungen aus dem
Tiefparterre. En bijzonder aanbevolen : twee abstracte animatiefilms , van
respectievelijk de Japanner Kazuhiro Goshima en de Russische FUGK Art Group. Hun
Zhyli bili is een hilarisch portret van Lenin en Stalin , verbeeld door
Malevitsj» vierkant en een driehoek.

PEK Festival. In : Haags Filmhuis , za 14 ( 14-03u ) , zo 15 ( 11-02u ) .


TAIL :
Film ; Kunst en Cultuur ; Kunst

