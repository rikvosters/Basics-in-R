DOCUMENT : 73 of 79

PAPER : NRC Handelsblad

DATE : December 9, 2002


BYLINE : DOOR EDO DIJKSTERHUIS

SECTION : Kunst ; Pg. 10

LENGTH : 596 words

DATELINE : AMSTERDAM , 9 DEC.

BODY :

HEADLINE : Damn if I ; Danielle van Vree over

«Damn if I is een blues , maar wel een die wringt. Er zit iets rauws en
ironisch in. Pas halverwege laten de blazers zich horen en dan is het drie
minuten later alweer voorbij. New Africa is veel meer de freejazz die Archie
Shepp later veel speelde. Muzikaal is het een heel ander stuk maar qua sfeer
sluit het mooi aan bij Damn if I. Ook hier gaat het om het verlangen uit te
breken , alleen is de uitwerking een stuk emotioneler.»

Theatermaker Danielle van Vree rekent saxofonist Archie Shepp tot een van
haar grote inspiratiebronnen. In haar nieuwste mimografie Damn if I visualiseert
ze twee nummers van Shepps album The Way Ahead uit 1968. Met de uitzondering van
de bassaxofoon uit New Africa worden alle instrumenten - bas , drums , saxofoon ,
trombone , trompet en piano - belichaamd door spelers , die de muziek «spelen»
zonder ook maar een noot te laten klinken.

«Het uitgangspunt voor mijn mimografie is een band die in een te kleine
hotelkamer zit te wachten op het concert. Ze zijn ongeduldig , er zijn onderlinge
ruzietjes , er wordt wat gelummeld ; het zijn de cliche's van een band op tournee.

»Maar het is geen totaal uitgewerkt verhaal met een duidelijke plot. Het
zijn meer incidenten die op verschillende manieren kunnen worden
geinterpreteerd. Jazz stuwt ook nooit maar een kant op , het biedt altijd
meerdere associaties tegelijk. Ik wilde ook niet mijn verhaal op de muziek
leggen. De bewegingen moeten juist uit de muziek voortkomen.

«Ik wilde de muziek omzetten naar realistische handelingen en niet het
musiceren nabootsen. Dus geen hoofd in de nek bij een saxofoonsolo , maar
bijvoorbeeld een snelle pirouette of neerploffen op bed. Een felle uithaal is
vertaald in geirriteerd van zich afslaan. De drummer zit op een stoel te
wiebelen en speelt patience ; bij een extra nadrukkelijke klap gooit zij een
kaart neer. En de pianist bladert door een boek. Hij zit zoals pianisten vaak
zitten : wat naar voren geborgen en met zijn rug naar het publiek. Ik had bedacht
dat in mijn verhaal de pianist de vorige avond fouten heeft gemaakt en dat de
saxofonist kwaad op hem is. Hij probeert zich steeds te verontschuldigen en
krijgt telkens weer een uithaal van de bandleider over zich heen. Pas nadat ik
dat had bedacht kwam ik erachter dat Archie Shepp tot aan The Way Ahead
jarenlang niet met pianisten had gewerkt.

»De casting voor dit stuk klopt erg goed. Voor de drummer heb ik een totaal
energieke actrice gevonden. De saxofonist wordt gespeeld door John Taylor , een
danser die vrijer en virtuozer beweegt dan de rest. Voor de bas is het
natuurlijk heel verleidelijk om een stevig persoon te nemen , maar dat was me te
gemakkelijk. Ik heb gekozen voor een tenger meisje met een te kort jurkje. Het
basloopje dat door heel Damn if I loopt , beeldt zij uit door aan dat jurkje te
trekken en haar elleboog op tafel te zetten. Zij is de spil van het stuk. Haar
telkens terugkerende beweging is het ritme waaraan de rest zich kan vasthouden.

«In muziek zorgen herhalingen vaak voor een nieuwe lading van het
voorafgaande. In beeldtaal ben je vaak geneigd te kiezen voor variatie omdat dat
theatraal interessanter is. De trompet en de trombone die op bed zitten en keer
op keer vragend elkaar aankijken , telkens weer met dezelfde intentie - zoiets is
niet logisch. Toch heb ik de herhalingen consequent doorgevoerd. Zo levert het
een heel nieuw beeld op , een muzikaal beeld.»

Damn if I : 9/12 en 11/12 BIMhuis Amsterdam ; 17/1 Provadja Alkmaar ; 6/2-8/2
Melkweg Amsterdam.

Foto Lex van Rossen


TAIL :
Jazz ; Kunst en Cultuur ; Kunst ; Muziek

