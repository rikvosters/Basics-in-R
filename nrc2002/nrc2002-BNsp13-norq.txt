DOCUMENT : 13 of 80

PAPER : NRC Handelsblad

DATE : December 14, 2002


BYLINE : DOOR ONZE SPORTREDACTIE

SECTION : Sport ; Pg. 9

LENGTH : 192 words

DATELINE : ROTTERDAM , 14 DEC.

BODY :

HEADLINE : FC Groningen wint

In de eredivisie versloeg FC Groningen gisteravond Roda JC met 3-2. De
noorderlingen klommen op ranglijst naar de zestiende plaats en hebben
aansluiting gekregen met de middenmoot.

Roda JC was aanvankelijke superieur , maar moest na afloop constateren dat
het drie van de laatste vier wedstrijden heeft verloren. Vooral Cristiano kon in
het begin goed op de bevroren grasmat uit de voeten. De spits maakte in de
zestiende minuut de openingstreffer en bereidde negen minuten later het tweede
doelpunt , van ploeggenoot Vicelich , voor. Een deel van de fanatieke Groningse
supporters wierp vervolgens vuurwerk op het veld , waarna scheidsrechter
Braamhaar besloot het duel te onderbreken.

Na de gedwongen pauze van zes minuten trad bij FC Groningen het herstel in.
Nog voor rust scoorde Van Gessel , na een fout van doelman Kujovic. In de tweede
helft liet Roda JC zich aftroeven door de strijdlustige thuisploeg. Hugo zorgde
in de 63ste minuut voor de gelijkmaker , waarna Matthijs met een afstandsschot
het winnende doelpunt maakte.

Onder de nieuwe trainer Ron Jans haalde FC Groningen in acht wedstrijden
twaalf punten.


TAIL :
Voetbal ; Sport

